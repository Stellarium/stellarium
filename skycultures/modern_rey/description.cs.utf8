<h1>Moderní (H. A. Rey)</h1>

<h2>Úvod</h2>

<p>V průběhu 19. století vycházelo z módy používání a další vydávání bohatě
ilustrovaných atlasů s přepychově vyrytými mytologickými postavami. Hvězdy v
souhvězdích se v tehdejších atlasech začaly zobrazovat pospojované čárami do
obrazců ("panáčků"), které se však někdy objevují pouze proto, aby označily
hvězdy, které patří do daného souhvězdí. Během několika desetiletí se
postavy přestaly podobat postavám, podle kterých byly pojmenovány a v
polovině 20. století se již zdály být začínajícím pozorovatelům hvězd
nepochopitelné.</p>

<p><img src="Rey_cover.png" width="150" align="right"/>
H. A. Rey (Hans Augusto Reyersbach) (1898-1977), výtvarník a autor dětských
knih s německým původem, který emigroval do USA, publikoval v roce 1952 jako
svou odpověď na tento problém knihu <em>The Stars - A New Way To See
Them</em> (Hvězdy - nová cesta, jak je spatřit).</p>


<h2>Souhvězdí</h2>

<p>V této knize, která se stala velmi populární zejména v USA, Rey pospojoval
hvězdy každého souhvězdí "tak, aby výsledný tvar dával smysl." Překvapilo
ho, "že to dosud nikdo neudělal. Základní myšlenka je tak jednoduchá." </p>

<p>Díky Reyovým "panáčkům" je opravdu velmi snadné rozeznat vyobrazená
souhvězdí. Reyova tvorba nezahrnuje obrazná umělecká díla, proto tato
nebeská kultura záměrně přichází pouze s originálními Reyovými
panáčky. Názvy souhvězdí uváděl Rey vždy pouze v angličtině. Pokud přepnete
do režimu zobrazení „Nativního“ jména, uvidíte právě tyto anglické názvy,
které použil ve své knize. Také jména hvězd jsou omezena na ta, která jsou
obsažena v jeho knize.</p>

<h2>Reyovy obrazce a klasická souhvězdí</h2>

<p>Reyova souhvězdí se drží tradice západní kultury oblohy a popisuje 88
oficiálně uznaných souhvězdí, s přidáním asterismů dvou "naběraček" (v
češtině se jedná o dva "vozy") a „Velkého náměstí“ (Pegasa). V několika
bodech se však Reyiny postavy odchylují od kanonických postav popsaných od
doby Ptolemaiova Almagestu (2. století n. l.), kde byly ve jménech hvězd
popsány i jejich pozice v souhvězdí. Například, <ul>

<li> Rey obrátil postavu Velké medvědice (<em>Ursa Major</em>) , aby vypadala
jako lední medvěd větřící kořist. Na jedné straně to vede k tomu, že
nemusíme řešit problém jejího neobvykle dlouhého ocasu. Na druhou stranu,
medvědice není zobrazena tak, aby obcházela kolem pólu ve správném směru,
tedy tak, jak se otáčí obloha.</li>

<li>Býk (<em>Taurus</em>), který má na obvyklých vyobrazeních zobrazenu pouze
přední část s dlouhými vzpřímenými rohy, je zobrazen s celým tělem včetně
ocasu a s rohy široce roztaženými jako rohy buvola. Jeho jasné oko
<em>Aldebaran</em> nyní leží v jeho krku.</li>

<li>Herkulova hlava v souhvězdí <em>Hercules</em> je obvykle vedle hlavy
Hadonoše, <em>Ophiuchus</em>, a Herkulovo tělo tvoří čtyři hvězdy známé jako
„květináč“. Rey dělá hlavu z květináče a hvězda, která obvykle označuje
hlavu hrdiny, je nyní jednou z jeho nohou.</li>

<li>Velryba (<em>Cetus</em>) byla otočena a její původní ústa nyní tvoří ocasní
ploutev. </li>

<li><em>Pegasus</em> má vyměněné nohy a hlavu.</li>

<li><em>Bootes</em>, pastýř, je zobrazen jak sedí a kouří dýmku (v dětské knížce
z 50. let ani stopa po politické korektnosti... :-) </li> </ul> </p>


<h2>Externí odkazy</h2>
<ul>
<li><a href="http://en.wikipedia.org/wiki/H._A._Rey">H. A. Rey (Wikipedie)</a></li>
</ul>

<h2>Autoři</h2>

<p>Tato nebeská kultura bývala po dlouhou dobu příkladem snadno
instalovatelného doplňku od Mikea Richardse. Po 41. dotisku byla
přepracována a doplněna tímto popisem, který napsal Georg Zotti.</p>
