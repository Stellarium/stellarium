<h2>বৈদিক ভারতীয়</h2>
<p>বৈদিক যুগে মন্ডলগুলিকে নক্ষত্র বলা হত ।</p>

<h3>রাশি</h3>
<p>সৌরপথের ৩৬০ ডিগ্রি অংশকে সমান ১২ অংশে ভাগ করা হয়েছে (প্রত্যেকটি ৩০ ডিগ্রি করে), যার প্রত্যেকটিকে রাশি বলা হয় । এদের নামগুলি (প্রথম বন্ধনীর) মধ্যে দেখানো হয়েছে ।</p>
<p>বৈদিক জ্যোতিষে দুইরকম পঞ্জিকা আছে - সৌর পঞ্জিকা ও চান্দ্র পঞ্জিকা । তবে দুক্ষেত্রেই ১২টি করে মাস আছে । সৌর মাসগুলির নাম রাশি গুলির নাম থেকে এসেছে ।</p>

<h3>নক্ষত্র</h3>
<p>রাশি ছাড়াও বৈদিক যুগে চাঁদের অবস্থান অনুযায়ী আকাশের সৌরপথকে প্রায় ১৩°২০" করে মোট ২৭টি অংশে (মতান্তরে ২৮) চিহ্নিত করা হয়েছিল যা নক্ষত্র নামে পরিচিত ( https://goo.gl/2PVi28) । বিভিন্ন প্রাচীন আচার অনুষ্ঠানে এগুলির গুরুত্ব রয়েছে ।</p>
<p>এগুলির উল্লেখ অথর্ববেদ ও শতপথ ব্রাম্ভনা তেও পাওয়া যায় । মূলত সূর্য সিদ্ধান্ত ও বেদাঙ্গ জ্যোতিষে এর বিশদ বর্ণনা রয়েছে । আরও তথ্যের জন্য <a href="https://archive.org/stream/HistoryOfCalendarPanchangaCommittee/History-of-Calendar-Panchanga-Committee#page/n42/mode/1up">এখানে দেখুন</a> ।</p>
<p>তৈত্রিয়-শ্রুতি এবং অথর্ব বেদে প্রথম নক্ষত্রদের সম্পূর্ণ তালিকার নিদর্শণ পাওয়া যায় । এটি নক্ষত্রশ্রুতির অংশ ছিল এবং এক একটি নক্ষত্রদের অধিকারী এক একজন দেবতাদের মনে করা হত । বিশ্লেষকদের মতে বৈদিক যুগ পরবর্তী সময়ে নক্ষত্রচর্চা ধীরে ধীরে কমে আসে ।</p>
<p>লোককথা অনুযায়ী ২৭ টি নক্ষত্রের প্রতিটিই হল চাঁদের স্ত্রী ও দক্ষ প্রজাপতির কন্যা । দক্ষ বুঝতে পারেন যে চাঁদ বা সোমদেব রোহিনীর প্রতি একটু বেশি আসক্ত হয়ে পড়েছেন ও অন্যদের উপেক্ষা করছেন ।  তাই তিনি রেগে গিয়ে চন্দ্রদেবকে অভিশাপ দিয়ে বসেন যে চন্দ্রদেব ক্ষয়প্রাপ্ত হয়ে মারা যাবেন । অভিশাপ থেকে মুক্তি পেতে চন্দ্রদেব ত্রিকালেশ্বর মহাদেবের শরণাপন্ন হন । মহাদেবের বরে তিনি ধীরে ধীরে আবার তাঁর রূপ ফিরে পান । এইভাবে ১৫ দিন ধরে (পক্ষ) প্রত্যেক দিন (তিথি) চাঁদ একটু একটু করে (কলা) কমতে কমতে অদৃশ্য হয়ে যায় ও আবার ধীরে ধীরে পূর্ণরূপে ফিরে আসে ।</p>
<p>পূর্ণিমার সময় চাঁদ বিশেষ ১২টি নক্ষত্রে অবস্থান করে, এই ১২টি নক্ষত্রের নামানুসারে ১২টি চান্দ্র মাসের নাম রাখা হয়েছে । সৌরদিন একটি সূর্যদয় থেকে পরের সূর্যদয় পর্যন্ত হয়ে থাকে কিন্তু চান্দ্রদিন দিন যেকোনো সময়ে শুরু হতে পারে । সৌর বছর ও চান্দ্র বছরের মাধের পার্থক্য মেটানোর জন্য প্রত্যেক ৩২.৪ মাস অন্তর একটি অতিরিক্ত মাস কিংবা প্রত্যেক ১১ বছরে ৪ টি  অতিরিক্ত মাস যোগ করা হত ।</p>
<p> </p>
<table class="nomenclature">
<tr><th>সৌর মাস</th><th>চন্দ্র মাস</th><th>আধুনিক</th><th>ঋতু</th></tr>
<tr><td>মেষ</td><td>বৈশাখ</td><td>এপ্রিল-মে</td><td>গ্রীষ্ম</td></tr>
<tr><td>বৃষভ</td><td>জৈষ্ঠ্য</td><td>মে-জুন</td><td>গ্রীষ্ম</td></tr>
<tr><td>মিথুন</td><td>আষাড়</td><td>জুন–জুলাই</td><td>বর্ষা</td></tr>
<tr><td>কর্কট</td><td>শ্রাবণ</td><td>জুলাই-আগষ্ট</td><td>বর্ষা</td></tr>
<tr><td>সিংহ</td><td>ভাদ্র</td><td>আগষ্ট-সেপ্টেম্বর</td><td>শরৎ</td></tr>
<tr><td>কন্যা</td><td>আশ্বিন</td><td>সেপ্টেম্বর-অক্টোম্বর</td><td>শরৎ</td></tr>
<tr><td>তুলা</td><td>কার্ত্তিক</td><td>অক্টোম্বর-নভেম্বর</td><td>হেমন্ত</td></tr>
<tr><td>বৃশ্চিক</td><td>অগ্রহায়ণ</td><td>নভেম্বর-ডিসেম্বর</td><td>হেমন্ত</td></tr>
<tr><td>ধণু</td><td>পৌষ</td><td>ডিসেম্বর-জানুয়ারী</td><td>শীত</td></tr>
<tr><td>মকর</td><td>মাঘ</td><td>জানুয়ারী-ফেব্রুয়ারী</td><td>শীত</td></tr>
<tr><td>কুম্ভ</td><td>ফাল্গুন</td><td>ফেব্রুয়ারী-মার্চ</td><td>বসন্ত</td></tr>
<tr><td>মীন</td><td>চৈত্র</td><td>মার্চ-এপ্রিল</td><td>বসন্ত</td></tr>
<tr><td> - </td><td>অতিরিক্ত</td><td>অধিমাস</td><td> - </td></tr>
</table>
<p>এদের কোনো রেখাকৃতি নেই ।</p>

<h3>নবগ্রহ</h3>
<p>তারা দেখেছিলেন যে কিছু তারা স্বাধীন ভাবে আকাশের প্রেক্ষাপটে চলমান । এগুলিকে গ্রহ নাম দেওয়া হয় । সেই কারনে সূর্য ও চাঁদকেও গ্রহ হিসাবে ধরে নেওয়া হয়েছিল । তাছাড়া সৌরপথ ও চন্দ্রপথের সংযোগবিন্দু দুটিকেও গ্রহের মর্যাদা দেওয়া হয়েছে, যেহেতু এদুটি বিন্দু গ্রহণ সংক্রান্ত গণনার জন্য আবশ্যিক । গ্রহদের নামেই সপ্তাহের বিভিন্ন দিনগুলির নামকরণ করা হয়েছে ।</p>
<p>কিছু ক্ষেত্রে (আধুনিক ব্যাখ্যা অনুযায়ী) যোগতারাগুলি সেটির মন্ডলের পরিসীমার বাইরে অবস্থিত - সেই সমস্ত ক্ষেত্রে বিবাদ এড়ানোর জন্য (বিভিন্ন অনুষ্ঠান ও জ্যোতিষ গণনার ক্ষেত্রে) বিকল্প হিসাবে পরিসীমায় থাকা অন্য কোনো তারাকে যোগতারা হিসাবে ধরা হয়ে থাকে ।</p>
<p> </p>
<table class="nomenclature">
<tr><th>গ্রহ</th><th>পরিচিতি</th><th>দিন</th></tr>
<tr><td>সূর্য/রবি</td><td>সূর্যদেব</td><td>রবিবার</td></tr>
<tr><td>চাঁদ/সোম</td><td>চন্দ্রদেব</td><td>সোমবার</td></tr>
<tr><td>মঙ্গল</td><td>যুদ্ধের দেবতা</td><td>মঙ্গলবার</td></tr>
<tr><td>বুধ</td><td>চাঁদের পুত্র</td><td>বুধবার</td></tr>
<tr><td>বৃহস্পতি</td><td>দেবগুরু</td><td>বৃহস্পতিবার</td></tr>
<tr><td>শুক্র</td><td>শুক্রাচার্য</td><td>শুক্রবার</td></tr>
<tr><td>শনি</td><td>শনিদেব</td><td>শনিবার</td></tr>
<tr><td>রাহু</td><td>সৌরপথ ও চন্দ্রপথের সংযোগবিন্দু</td><td> - </td></tr>
<tr><td>কেতু</td><td>সৌরপথ ও চন্দ্রপথের সংযোগবিন্দু</td><td> - </td></tr>
</table>

<h3>রূপকথা</h3>
<p>নীচের বেশিরভাগই archive.org এ বিনামূল্যে উপলব্ধ রয়েছে ।</p>
<ul>
<li>আনুষঙ্গিক অন্যান্য তথ্যসূত্র : পুরাণ বিশ্বকোশ, পুরাণ তালিকা, মহাভারত তালিকা, বৈদিক তালিকা</li>
<li>বেদ, আগম</li>
<li><a href="https://archive.org/details/vedicchronologya033083mbp/page/n5" class='external text'>বাল গঙ্গাধর তিলক রচিত বৈদিক কালবিজ্ঞান এবং বেদাঙ্গ জ্যোতিষ</a></li>
<li><a href="https://archive.org/details/in.gov.ignca.5110" class='external text'>বাল গঙ্গাধর তিলকের রচিত বেদের নিরিখে কালপুরুষ</a></li>
<li><a href="https://archive.org/details/arctichm/page/n21/mode/2up" class='external text'>বাল গঙ্গাধর তিলক রচিত বেদের নিরিখে মেরু</a></li>
<li><a href="https://archive.org/details/HamletsMill" class='external text'>হ্যামলেট মিল : Giorgio de Santillana, Hertha von Dechend রচিত কালের পরিবৃত্ত ও রূপকথার প্রবন্ধ</a></li>
</ul>



<h3>প্রস্তুতকারক</h3>
<p>Tanmoy Saha</p>
<p>Contributors from the <a href="https://github.com/sanskrit-coders">sanskrit-coders community</a></p>


<h3>বিবিধ</h3>
<ul>
<li><a href="https://sa.wikipedia.org/wiki/नक्षत्रम्" class='external text' title="https://sa.wikipedia.org/wiki/नक्षत्रम्" rel="nofollow">নক্ষত্র</a> সংস্কৃত উইকিপিডিয়া প্রবন্ধ</li>
<li><a href="http://en.wikipedia.org/wiki/Nakshatra" class='external text' title="http://en.wikipedia.org/wiki/Nakshatra" rel="nofollow">নক্ষত্র</a> উইকিপিডিয়া প্রবন্ধ</li>
<li><a href="https://archive.org/stream/HistoryOfCalendarPanchangaCommittee/History-of-Calendar-Panchanga-Committee#page/n77/mode/2up" class='external text' rel="nofollow">পঞ্চাঙ্গম কমিটির প্রতিবেদন</a></li>
<li><a href="http://www.tifr.res.in/~archaeo/papers/Others/Possible%20period%20of%20the%20design%20of%20Nakshatras.pdf" class='external text'>রাশি ও নক্ষত্রের সৃষ্টি এবং অভিজিৎ</a><li>
</ul>
