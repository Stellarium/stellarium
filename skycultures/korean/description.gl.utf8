<h2>Coreana</h2>
<h3>Orixe</h3>
<p>As constelacións chinesa, coreana e xaponesa teñen a mesma orixe e teñen
unha forma moi semellante. Están representadas respectivamente no plano de
Dun Huang do século VIII, no mapa Cheon-Sang-Yeol-Cha-Bun-Ya-Ji-Do e no
esquema Kitora pintado en A.D.7C ~ 8C. As súas posicións e os seus nomes son
similares no alfabeto chinés. O nome das constelacións aparece por primeira
vez nos rexistros do gran historiador (史記) na dinastía Han que describe a
dinastía Xia arredor do 2000 a.C.</p>

<p>As 272 constelacións mostradas nesta cultura do ceo de Stellarium baséanse
no mapa de constelacións de Cheon-Sang-Yeol-Cha-Bun-Ya-Zi-Do, que foi
esculpido na pedra en 1395 pero que ten a súa orixe noutro mapa do ceo que
existía hai uns 2.000 anos. Este mapa representa 1467 estrelas en preto de
190 constelacións cuxas formas son lixeiramente diferentes das chinesas. A
interpretación do mapa non é doada: o mapa é tan antigo que só se atopan
unhas 300 estrelas que coinciden coas estrelas reais. Todas as estrelas do
mapa se debuxaron nun círculo, polo que o ecuador parece máis pequeno có
límite sur. Debido a que a densidade da constelación non cambia con respecto
á posición, a posición e o tamaño das constelacións foron alteradas dun
xeito descoñecido polo autor. Suponse que non debería haber estrelas
brillantes que non pertenzan a ningunha constelación. A obra do autor está
suxeita a interpretación e podería modificarse posteriormente. Non obstante,
mostrarase como é a constelación coreana. 

<h3>Ligazóns externas</h3>
<ul>
<li><a href="http://en.wikipedia.org/wiki/Cheonsang_Yeolcha_Bunyajido">Cheonsang
Yeolcha Bunyajido</a></li>
</ul>

<h3>Autor</h3>
<p>TContribuíu a esta cultura do ceo para Stellarium <i><a
href="http://user.chollian.net/~jtm71/">Jeong, Tae-Min</a></i></p>
