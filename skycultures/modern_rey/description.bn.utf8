<h1>পশ্চিমী : H.A. Rey</h1>

<h2>ভূমিকা</h2>

<p>উনবিংশ শতাব্দীতে মন্ডলের মানচিত্রগুলিতে অঙ্কিত কল্পচিত্রগুলি সেকেলে হয়ে পড়ে
। এইসময় মানচিত্রগুলিতে রেখা দিয়ে তারাগুলি জুড়ে আকৃতি (কল্পরেখা) গঠন চল শুরু
হয় । তবে সেগুলি শুধু তারাদের অবস্থান চিহ্নিত করার কজেই ব্যবহার করা হত ।
সেগুলির আকার শেষ পর্যন্ত এমন হয়ে যায় যে নামের সাথে আকৃতির কোনো মিল পাওয়া যায়
না এবং বিংশশতকের মাঝের সময়কালে নবীন নক্ষত্রপ্রেমীদের কাছে সেগুলি অযোক্তিক
বলে মনে হয় ।</p>

<p><img src="Rey_cover.png" width="150" align="right"/>
H. A. Rey (Hans Augusto Reyersbach) (1898-1977), একজন বিক্যাত শিল্পী ও
ছোটোদের বইয়ের লেখক । তিনি জন্মসূত্রে জার্মান হলেও পরে আমেরিকায় চলে আসেন ।
তিনি ১৯৫২ সালে <em>The Stars - A New Way To See Them</em> বইটি প্রকাশ করেন,
যা এই সমস্যার অবসান ঘটায় ।</p>


<h2>নক্ষত্রমন্ডল</h2>

<p>এই বইটি খুব জনপ্রিয় । তিনি মন্ডলের তারাগুলি "এমনভাবে রেখা দিয়ে জুড়েছিলেন যে,
তাদের আকৃতিই তাদের নামের ব্যাখ্যা করে দেয় " । তিনি এই ভেবে অবাক হয়েছিলেন যে
"কাজটি খুব সোজা হওয়া সত্ত্বেও তাঁর আগে কারও চিন্তাতেই আসেনি" । </p>

<p>তাঁর তৈরী রেখাচিত্রগুলি দেখে মন্ডলগুলি সম্পর্কে খুব সহজেই ধারণা তৈরী করা
সম্ভব । তবে তিনি কোনো কল্পচিত্রের উল্লেখ করেন নি । তাই এখানে তাঁর বইয়ে
দেখানো কল্পরেখাগুলিই শুধু ব্যবহার করা হয়েছে । তিনি নামকরণের ক্ষেত্রে ইংরাজী
ব্যবহার করতেন । তাই "আঞ্চলিক" বিকল্প বেছে নিলে বইয়ে ব্যবহৃত আসল নামগুলি
দেখানো হবে । তাছাড়া বইয়ে ব্যবহৃত তারাদের নামগুলিই শুধু ব্যবহার করা হয়েছে ।</p>

<h2>Rey প্রবর্তিত আকার ও মন্ডলগুলি</h2>

<p>তিনি প্রচলিত পশ্চিমী জ্যোতিষের ৮৮টি মন্ডলের সাথে আরও দুটি মন্ডল যোগ করেছেন -
"বিশাল বর্গ" (পক্ষীরাজ ঘোড়া মন্ডলের) ও দুটি ঋক্ষমন্ডল । তাঁর রেখাচিত্রগুলি
টলেমীর Almagest (2nd century AD) এর সময় থেকে চলে আসা ব্যাখ্যা থেকে অনেকটা
আলাদা । তাছাড়া এতে থাকা তারাগুলির অবস্থান সম্পর্কেও তিনি ব্যাখ্যা দিয়েছেন ।
যেমন : <ul>

<li> তিনি <em>ভল্লুক মন্ডলের</em> ভল্লুকটিকে উল্টোদিকে কল্পনা করেছেন । এতে
ভল্লুকের বিশাল লেজের প্রচলিত ব্যাখ্যার সমস্যাটি আর থাকে না । তবে এর ফলে
ভল্লুকটির মেরু অঞ্চলে ঘুরে বেড়ানোর প্রতিরূপটি আর প্রকাশ পায় না ।</li>

<li><em>বৃষ মন্ডলের</em> ক্ষেত্রে পুরে ষাঁড়টিকেই দেখানো হয়েছে । এটির শিংদুটি
দুদিকে গেছে, সঙ্গে একটি ছোটো লেজও আছে । তবে এটির চোখ বলে পরিচিত রোহিনী বা
<em>আলদুবরান</em> তারাটির অবস্থান ঘাড়ের কাছে দেখানো হয়েছে ।</li>

<li><em>হারকিউলিস</em> এর মাথাটি সচরাচর <em>অফিউকাস</em> বা সাপুড়ের মাথার কাছে
ধরা হয় এবং সেখানকার চারটি তারা যা "মূল অংশ" নামে পরিচিত সেটি হারকিউলিসের
শরীর গঠন করে । কিন্তু তিনি এই অংশটি হারকিউলিসের মাথা ও আগে যেটি মাথা ছিল
সেটি পা হিসাবে দেখিয়েছেন ।</li>

<li><em>তিমিমন্ডল</em> এর তিমিটিকে পাশাপাশি উল্টানো হয়েছে । আগে যেটি তিমির মুখ
ছিল সেটি এখানে লেজ হিসাবে দেখানো হয়েছে । </li>

<li><em>পক্ষীরাজ ঘোড়ামন্ডলের</em> ঘোড়ার মাথা ও পা একে অপরের জায়গায় কল্পনা করা
হয়েছে ।</li>

<li><em>বুওটিস</em>, পশুপালক মন্ডল, এর পশুপালককে বসে বসে পাইপে করে ধূমপান করা
রূপে কল্পনা করা হয়েছে (যা ১৯৫০ সালের শিশুপাঠ্যে রাখার যৌক্তিকতা নিয়ে প্রশ্ন
উঠতে পারে...:-) </li> </ul> </p>


<h2>বিবিধ</h2>
<ul>
<li><a href="http://en.wikipedia.org/wiki/H._A._Rey">H.A.Rey (উইকিপিডিয়া)</a></li>
</ul>

<h2>প্রস্তুতকারকবৃন্দ</h2>

<p>এটি অনেকদিন ধরে অতিরিক্ত হিসাবে স্টেলারীয়ামে আলাদা করে সংযোজন করতে হত ।
শেষপর্যন্ত বইটির ৪১তম সংস্করণ অনুযায়ী এটির পুণর্গঠন করে স্টেলারীয়ামে সংযোজন
করা হয়েছে । এটি প্রাথমিক ভাবে প্রস্তুত করেছেন Mike Richards ও বর্ণনা তৈরী
করেছেন Georg Zotti ।</p>
