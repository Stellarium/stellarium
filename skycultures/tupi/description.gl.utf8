<h2>Tupi-Guaraní</h2>
<p>O tupi-guaraní é un nome dado a unha familia de idiomas falados polos pobos
indíxenas do Brasil e doutros países sudamericanos.  

<h3>Constelacións</h3>
<p>Como en moitas culturas, identificáronse e usáronse as constelacións para
axudar o seguimento das estacións e predicir as variacións estacionais que
afectan a vida diaria. No libro <i>Histoire de la Mission de Pères Capucins
en l'Isle de Maragnan et terres circonvoisins</i>, publicado en París, 1614,
indícase que os tupís identificaron unha trintena de constelacións, pero o
libro só detalla sete.</p>

<h4>Ema</h4>
<p>O nome Tupí para esta constelación é <i>Iandutim</i> (<i>Guirá Nhandu</i> en
Guaraní), que literalmente se traduce como <i>Avestruz branca</i>. A
constelación representa unha ave grande. </p>
<p>Nas dúas primeiras semanas de xuño esta constelación é totalmente visible no
ceo oriental pola noite, o que indica o comezo do inverno no sur do Brasil,
e o comezo da estación seca no norte.</p>

<h4>Homem Velho (Home Vello)</h4>
<p>Esta constelación representa un home vello portando un caxato.</p>
<p>Na segunda quincena de decembro, a constelación é totalmente visible no ceo
oriental. Isto marca o comezo do verán nas partes do sur do Brasil e o
inicio da estación de choivas no norte.</p>

<h3>Ligazóns externas</h3>
<ul>
<li><a href="http://en.wikipedia.org/wiki/Tupi_people">O Pobo Tupí</a></li>
<li><a href="http://www.telescopiosnaescola.pro.br/indigenas.pdf">As
constelacións indíxenas brasileiras</a> de Germano Bruno Afonso (Portugués)</li>
</ul>

<h3>Autor</h3>
Contribuíu a esta cultura de Stellarium <i>Paulo Marcelo Pontes</i>.

