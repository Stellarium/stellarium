<h2>Havajske linije zvijezda</h2>
<p>Nainoa Thompson razvio je ove zvjezdane linije a Polinezijsko društvoza
plovidbu koristilo ih je za navigaciju polinezijskih jedrilica koristeći
tradicionalne tehnike plovidbe kroz tisuće kilometara otvorenog oceana bez
korištenja instrumenata. Godinama su havajski mornari pamtili položaj
zvijezda prilikom izlaska i zalaska kako bi utvrđivali svoj smjer . Nainoa
Thompson razvio je sustav organizacije koji bi pomagao pri pamćenju položaja
zvijezda na nebeskoj sferi podijelivši nebo na četiri zvjezdane linije
jednakih veličina.</p>


<h2>Povijest</h2>
<p>Znanje o havajskoj zvjezdanoj navigaciji usmeno se prenosilo kroz mnogo
generacija. Većina tog znanja o zvijezdama i navigaciji bilo je izgubljeno
sve do Havajske renesanse 1970-ih godina. Polinezijsko društvo za plovidbu
(PVS), utemeljeno 1973. godine, 1975. godine izradilo je Hokule'a,
tradicionalni havajski kanu u cilju oživljavanja umjetnosti orijentacije i
pronalaženja puta. Čovjek iz Satawala u Mikroneziji, po imenu Mau Piailug,
bio je iskusni navigator / mornar a znanje o orijentaciji i navigaciji prema
zvijezdama naslijedio je od svojih davnih predaka. . Nainoa Thompson,
tadašnji predsjednik PVS-a, zatražio je od Maua da mu prenese svoje znanje s
namjerom da oživi ono znanje koje je među Havajcima nestalo. Uz njegovu
pomoć stvoreni su havajski zvjezdani kompas i zvjezdane linije.</p>


<h2>Zvjezdane linije</h2>
<p>Svaka zvjezdana linija je grupa glavnih zvijezda koju navigatori
pamte. Zvijezde se povezuju i tako čine zviježđa. Navigatori također pamte
kuće izlaska/zalaska ovih zvijezda, zvijezde koje se povezuju u svaku
određenu liniju te linije koje pokazuju na sjever i jug. Položaji zvjezdanih
linija na noćnom nebu se polagano mjenjaju kroz vrijeme, i tako pojedine
zvjezdane linije postaju dominantnije zavisno o doba godine. Zvjezdane
linije s pripadajućim dobom godine su: 
</p><p>
<table>
	<tr><td><notr>1.</notr></td><td><notr>Ke Ka o Makali‘i</notr></td><td>Od studenog do travnja    </td></tr>
	<tr><td><notr>2.</notr></td><td><notr>Ka Iwikuamo‘o</notr></td><td>Od travnja do srpnja        </td></tr>
	<tr><td><notr>3.</notr></td><td><notr>Manaiakalani</notr></td><td>od svibnja do listopada       </td></tr>
	<tr><td><notr>4.</notr></td><td><notr>Ka Lupe o Kawelo</notr></td><td>Od rujna do veljače</td></tr>
</table>
</p>
  
<h3><notr>Ke Ka o Makali’i</notr></h3>
<p>U direktnom prijevodu značenje je the “Sakupljač od
<em>Makali’i</em>”. Linije su oblikovane kao sakupljač vode za kanu koji
sakuplja <em>Ka Hei-Hei o Na Keiki</em> (Orion) i <em>Makali’i</em>
(Plejade) na noćnom nebu. Prilikom plovidbe korišten je za izbacivanje vode
iz trupa kanua. </p>

<p>Glavne zvijezde <em>Ke Ka o Makali’i</em> od sjevera prema jugu su
<em>Hokulei</em> (Capella), <em>Nanamua</em> (Castor), <em>Nanahope</em>
(Pollux), <em>Puana</em> (Procyon), i <em>‘A’a</em> (Sirius).  Ove zvijezde
se zajedno spajaju kako bi tvorile sakupljač vode na nebu. Mintaka u Orionu
je važna zvijezda u ovoj zvijezdanoj liniji budući da izlazi/zalazi točno na
istoku/zapadu i navigatoru omogućuje lagano određivanje navedenih
smjerova. Mirzim (odmah do <em>‘A’a</em> (Siriusa)) i <em>Ke Ali’i Kona i Ka
Lewa</em> (Canopus) zajedno tvore pokazatelja smjera juga.
<em>‘Ekekeuehuehu</em> (&theta; Aur, Mahasim) i <em>‘Ekekeu’ena’ena</em>
(&beta; Aur, Menkalinan) zajedno tvore pokazatelja smjera sjevera.
Različiti pokazatelji sjevera/juga se nalaze u zvjezdanih linijama i često
su korištena od strane navigatora.<p>

<h3><notr>Ka Iwikuamo’o</notr></h3>
<p><em>Ka Iwikuamo’o</em> u prijevodu označava  kralježnicu (točnije: guštera s
izraženom kralježnicom).  Navedena zvijezdana linija prikazana je kao
kralježnica guštera ili <em>mo’o</em> u ovoj kulturi zviježđa.  Također može
prikazivati rodoslovnu okosnicu gdje svaka zvijezda predstavlja generaciju.</p> 

<p>Sama zvjezdana linija započinje s <em>Hokupa’a</em> (Sjevernačom),
ultimativnim pokazivačem smjera budući da je zvijezda praktički nepokretna
na nebu te uvijek ukazuje na sjever. <em>Hokupa’a</em> se spaja na <em>Na
Hiku</em> (Velika Kola). <em>Na Hiku</em> se prevodi u  “Sedam” budući da se
sedam zvijezda nalazi u tom asterizmu.  <em>Hokule’a</em> (Arcturus)
i<em>Hikianalia</em> (Spica) su dvije zvijezde koje se nalaze u sredini
zvjezdane linije.  Dva su kanua Polinezijskog društva za plovidbu nazvana
prema njima.  <em>Hokule’a</em> je "zenitna" zvijezda Havaja, što znači da
će biti diretkno iznad glave kada se nalazite na geografskoj širini
Havajskih otoka.  <em>Hokule’a</em> je vrlo važna navigatorima prilikom
pronalaska puta nazad na Havaje.  Prevedeno značenje <em>Hokule’a</em> je
“zvijezda zadovoljstva” budući da je to zvijezda koja donosi zadovoljstvo
povratka kući.  Do <em>Hikianalia</em> se nalazi <em>Me’e</em>,kombinacija
četiriju zvijezda koje tvore kvadrat.  <em>Me’e</em> sepovezuje na
<em>Hanaiakamalama</em> (Južni Križ) koji je ujedno i pokazivač smjera juga
na <em>Ka Iwikuamo’o</em>.</p>

<h3><notr>Manaiakalani</notr></h3>
<p><em>Manaiakalani</em>u prijevodu znači “Poglavičina Udica”. Veže se na
legendu poluboga Maui-a i njegovu magičnu udicu u kojoj mu se pripisuje
okupljanje otočja Havaja.  </p>

<p>Ova se zvjezdana linija sastoji od dva zviježđa. Navigatorski Trokut na
sjeveru i Maui Udice na jugu. Navigatorski Trokut se sasoji od tri zvijezde
<em>Hawaiki</em> (Deneba), <em>Keoe</em> (Vege), and <em>Humu</em>
(Altaira).  (Jednako je Ljetnom trokutu u modernoj astronomiji.)  Također
ove zvijezde predstavljaju Polinezijski trokut: Havaji (<em>Hawaiki</em>),
Rapanui (<em>Keoe</em>), i Aotearoa (<em>Humu</em>).  Ova tri otoka bivaju
vučena od strane udice Mauija (Škorpiona). </p>

<p>Pokazivač sjevera se nalazi u Navigatorskom Trokutu kada se
povežu<em>Hawaiki</em> (Deneb) i <em>Momonapikowalu</em> (&gamma; Cyg,
Sadr).  Pokazivač juga se nalazi u udici kada se povežu <em>Mili’opu</em>
(&delta; Sco, Dschubba) i <em>Kahe</em> (&pi; Sco, Nur), zvijezde na vrhu
udice.</p>

<h3><notr>Ka Lupe o Kawelo</notr></h3>
<p><em>Ka Lupe o Kawelo</em> u prijevodu znači “Kawelov Zmaj”. Kawelo je bio
veliki poglavica Kaua’i i O’ahu a ova zvjezdana linija predstavlja zmaja
kojeg je izgubio kao djete.</p>

<p>Zvjezdana linija započinje s  <em>‘Iwakeli’i</em>, u prijevodu Ptica
Poglavice Fregate (<em>Fregata Minor</em>).  Oblik ovog zviježđa (koje
predstavlja W oblik Kasiopeje na zapadu) nalikuje <em>‘iwa</em> ptici koja
je poznata po tome da putnike vodi prema kopnu. Središte ove zvjezdane
linije je Kawelov Zmaj (jednak je Velikom četverokutu u Pegazu).  Četiri
zvijezde koje tvore oblik zmaja nazvane su prema velikim precima Kawela:
<em>Manokalanipo</em> (&delta; Peg, Alpheratz), <em>Kakuhihewa</em> (&beta;
Peg, Scheat), <em>Pi’ilani</em> (&gamma; Peg, Algenib), i <em>Keawe</em>
(&alpha; Peg, Markab).  Sva su četvorica bili velike poglavice u svoje
vrijeme. Nakon toga se zvjezdana linija južno povezuje na dvije zvijezde
<em>Pi’ikea</em> (&beta; Cet, Deneb Kaitos) i <em>Kukaniloko</em> (&alpha;
PsA, Fomalhaut). </p>

<p>Pokazivač sjevera se može naći u zvijezdama <em>Manokalanipo</em> (&delta;
Peg, Alpheratz) i <em>Kealohalani-po-keao</em> (&beta; Cas, Caph)
u<em>‘Iwakeli’i</em>.  Pokazivač juga je spoj <em>Keawe</em> (&alpha; Peg,
Markab) i<em>Kukaniloko</em> (&alpha; PsA, Fomalhaut).</p>

<h3>Vanjske poveznice</h3>	
<ul>
<li><a href="http://hokulea.com">Polinezijsko društvo za plovidbu</a></li>
<li><a
href="http://pvs.kcc.hawaii.edu/ike/hookele/hawaiian_star_lines.html">Havajsko
društvo za plovidbu</a></li>
<li><a href="http://www.imiloahawaii.org/71/star-paths">Imiloa</a></li>
<li><a
href="http://archive.hokulea.com/ike/hookele/hawaiian_star_lines.html">Havajske
zvjezdane linije i nazivi zvijezda</a></li>
</ul>

Krajolik havajskog zvjezdanog kompasa koji se preporuča za korištenje s ovom
kulturom zviježda dostupan je u kolekciji  <a
href="https://stellarium.org/landscapes.html">Stellarium Landscapes</a>.

<h2>Istraživanje i priznanja</h2>
<p>
<em>Iskusni navigator</em> u pozadini ove kulture zviježda je Mau Piailug iz
Satawala, koji je prenio svoje znanje o zvjezdanoj navigaciji Nainoa
Thompsonu, koji je razvio ovu kulturu zviježđa. U periodu
2013-17. koristili su je Havajci kako bi oplovili svijet tijekom Malama
Honua Voyage of Hokule’a, u polinezijskom kanuu.  Stellarium je bio korišten
kao alat Hokule’a a i danas služi kao alat prilikom uvježbavanja
polinezijske navigacije.</p>

<p>Tehničku implementaciju kulture zviježđa odradili su 2017. godine učitelji
Darren Kamalu i Christopher Blake, studenti Jonah Apo, Nicholas Koanui,
Brenden Aila i razred zvjezdane navigacije u Kamehameha Schools Kapalama,
Honolulu, Havaji. 
</p>
