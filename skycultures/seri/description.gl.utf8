<h1>Seri (Comca'ac)</h1> 

<p>O <a href="https://en.wikipedia.org/wiki/Seri_people">pobo Seri </a> é un
grupo indíxena de México.</p>

<p>Houbo seis grupos diferentes de Comca'ac (Comca'ac significa "xente"): 
<ul> 
 <li>os Xica hacataj quitoj, que comen carne de tiburón, habitaron a Illa de San
Esteban (Isla Turón);</li>
 <li>os Xnamotat, que viven no sur, habitaron San Carlos, Guaymas e Tastiota; </li>
 <li>os Cail hitic 'tamoc, os homes do val, habitaban a comarca entre Tastiota e
Bahía Kino;</li>
 <li>os Heno comca'ac, que viven na montaña, habitaron o centro da Illa Tiburón; </li>
 <li>os Tepocaj, os pescadores, que habitaban a comarca entre Puerto Libertad e
Puerto Peñasco; e, </li>
 <li>os Tosni hox hanoquipilc, que se alimentan de aves mariñas (patos e
pelícanos), habitaban a illa de San Lorenzo.</li>
</ul></p>
<p><img src="abuela.png" width="250" align="left" />Hoxe en día, o pobo seri vive en Punta Chueca e Desemboque, situadas na
costa do estado noroeste de Sonora, México. Segundo os ciclos de pesca, os
Comca'ac ocupan varios campamentos pesqueiros no litoral distribuídos por un
territorio de 100 km. Toda a superficie que se lles asigna alcanza as 210
mil hectáreas que corresponden a unha rexión do continente e á illa Tiburón
no golfo de California.</p>

<p>A lingua seri (coiiqui'itom) forma parte da familia seriyumana o que
significa que, por unha banda, a súa relación máis recente pode vir dada
polo yumano procedente do norte da península californiana e, por outra
banda, esta lingua contrasta totalmente coas linguas das súas nacións
veciñas que falan uto-azteca como pima, p&#225;pago, yaqui e mayo; todos
eles fila cunha orixe moito máis recente.</p>

<p>A descrición das Constelacións de Comca'ac (Seri) que aquí se presenta
procede do libro "Bajo el cielo Comca'ac: Astronomía entre el mar y el
desierto", escrito por Arturo Morales Blanco, no que é posible identificar
as relacións entre ceo, mar e deserto, xa que son recuperados pola tradición
oral e as lembranzas familiares.</p>

<p>Este coñecemento chegounos por transmisión oral de xeración en xeración a
través do tempo e amosa como os acontecementos do mar como a aparición de
cangrexos ou a abundancia de Totoaba (un peixe de gran tamaño, agora en
perigo), van acompañados da presenza da saída de estrelas no ceo. A xente de
Comca'ac chámanse Zaamth ou Zix cam caoc'la, respectivamente; tamén, é moi
suxestiva a coincidencia de Pitahayas (froitos de cacto) no cacto coa
aparición da constelación Hácosa (Corta-pitahayas) no ceo.</p>


<h2>Constelacións</h2>
<br />
<table class="layout">
<tr><td colspan="2"><h3><notr>Zaamth</notr></h3></td></tr>
<tr>
<td width="105"><img src="zaamth.png" height="100" /></td>
<td><p>Cando as estrelas do Cinto de Orión, Rigel e Betelgeuse aparecen sobre o
horizonte occidental, no mes de marzo, a xente de Comca'ac observa como nas
augas pouco profundas do pantano, os cangrexos aparecen formando grupos duns
300 ou 400 elementos que poden ser recollidor facilmente; esa é a razón para
chamar a Zaamth á constelación. Despois de seis meses, cando o mar está
frío, xa non aparecen os cangrexos indo dun sitio a outro; en cambio vén o
trigo de mar, xnois, e a súa semente usouse durante séculos para facer
fariña e diferentes pratos de comida. A lenda di que nos días
correspondentes á "colleita" do cangrexo hai que evitar que se rompa unha
pata ou unha pouta porque, se isto ocorre, o día seguinte xa non haberá máis
cangrexos no lugar.</p></td>
</tr>
<tr><td colspan="2"><h3><notr>Cohamc</notr></h3></td></tr>
<tr>
<td><img src="cohamc.png" height="100" /></td>
<td><p>Sobre o 18 de outubro prodúcese un aliñamento de estrelas no ceo da mañá e
chámase, dende tempos antigos, a constelación de Cohamc, mulleres. Logo,
catro ou cinco días despois as choivas comezan a caer con intensidade e o
vento corre polo deserto. A estrela que está ó norte do aliñamento, ten como
nome en Comca'ac é Hacamta, o marido, e é a que aparece detrás das outras
seis mulleres nomeadas, (a estrela Psi da Osa Maior); as seis estrelas
aparecen en secuencia, de dúas en dúas. A previsión deste mal tempo motivou
ós seus antepasados a ir ás covas do monte e a afastarse da praia. Despois
dos días difíciles, arredor de dous meses despois, a xente de Comca'ac volve
á praia levando consigo toda a comida e o material que se gardaba: carne
seca, peixe, tartaruga caguama, mel e fariña de péchita de mezquite
(sementes de Mesquite), entre eles.</p></td>
</tr>

<tr><td colspan="2"><h3><notr>Hazoj canoj Hantificaü</notr></h3></td></tr>
<tr>
<td><img src="hazoj_canoj.png" height="100" /></td>
<td><p>Esta estrela que aparece soa no ceo co seu brillo multicolor pódese ver ó
longo do ano. Porén, nos primeiros días de setembro (despois da subida
heliaca), hai que erguerse ás 4 ou 5 da mañá para vela. Esta estrela
corresponde a Sirius e anuncia o novo día. A lenda di que cando alguén se
ergue cando o Sol xa está no ceo, todas as súas tendas se converten na pel
dos mortos. Hazoj significa constelación e Hantificaö é "Quen vén ó mencer".</p></td>
</tr>

<tr><td colspan="2"><h3><notr>Haapjc</notr></h3></td></tr>
<tr>
<td><img src="haapjc_desc.jpg" height="100" /></td>
<td><p>Esta constelación é, quizais, a máis complexa das Comca'ac, debido a que
abarca unha ampla área do ceo e nela pódense atopar estrelas de Touro,
Xemelgos e a estrela Capella. Pódese dicir que Haapjc (Cazador de cervos)
ten as seguintes seccións: o cervo de cola branca, o cervo bura e o cervo
borrego (Hépem, Háap e Möjit, respectivamente), que son as estrelas
coñecidas como Hassaleh, Elnath e 123 Tau; a lanza co seu pedernal en
Aldebarán e as estrelas formando un "V" de Touro, mentres que as plumas son
Cástor e Pólux de Xemelgos; e, finalmente, o cazador, propiamente dito, é
Cozaactim ("Quen cruza"), coa cabeza en Capella.</p>
<p>A lenda di que Cozaactim lanzou a súa lanza e golpeou o cervo de Bura. Háap
foi ferido e voou polo ceo sangrando; despois, unha pinga de sangue caeu na
Illa Tiburón, e por iso os cervos bura son orixinarios da illa. Esta
constelación pódese observar nos ceos matinais de setembro.</p></td>
</tr>

<tr><td colspan="2"><h3><notr>Hácosa</notr></h3></td></tr>
<tr>
<td><img src="hacosa.png" height="100" /></td>
<td><p>Dise que cando esta constelación está apuntando cara ó alto do ceo, o 7 de
setembro, parece semellante ó instrumento Hácosa (cortador de pitahaya), e é
hora de recoller os froitos silvestres: 'péchitas de mezquite' (sementes de
Mesquite) e pitahayas (froito de cacto), por exemplo. Cando non hai indicios
diso, a tempada será mala.</p></td>
</tr>

<tr><td colspan="2"><h3><notr>Hazoj Cöiquih</notr></h3></td></tr>
<tr>
<td><img src="hazoj_koii.png" height="100" /></td>
<td><p>Entre as doce estrelas de Cöiquih (Persoa) está a estrela Antares. Nesta
constelación, a persoa parece estar pescando; é por iso que a lenda
correspondente afirma que o Zix hantpatj (peixe cochito) ten na parte
superior da boca unha especie de substancia xelatinosa, procedente da polpa
dun cacto que os antepasados empregaban como cebo. Esta constelación vai,
mes tras mes, xirando no ceo e vese en posición reclinada cando está sobre a
illa iburón a medianoite do 8 de setembro.</p></td>
</tr>

<tr><td colspan="2"><h3><notr>Caamooilcoj</notr></h3></td></tr>
<tr>
<td><img src="caamoilcoj.png" height="100" /></td>
<td><p>Esta constelación chamada Caamooilcoj (xogo da roda), é un dos conxuntos de
estrelas máis importantes entre os Comca'ac; pódese observar en plenitude no
inverno; cunhas quince estrelas en forma de roda, e estrelas como "tablillas
de carrizo" que desempeñan o papel de dados. Dise que na antigüidade, este
xogo era practicado por homes, exclusivamente, que apostaban a súa propia
vida; agora, o xogo é xogado en festivais e ocasións especiais por mulleres
que representan eventos da vida e da protección; en particular, tócase
durante as cerimonias da puberdade por exemplo; ou na festa do zaaptim (gran
cesto).</p>
<p>Para este xogo, varias pezas redondas de Pitahayas (froitos de cactus) ou de
'cinita' (cactus de catro liñas) facían o círculo (hoxe son pedras decoradas
con diferentes motivos); e tres "tablillas de carrizo" pintadas en cores. O
significado destas tres cores son: Vermello - o sangue e a morte; Azul - o
ceo e o mar; e, Branco - pureza, boa saúde e protección.</p></td>
</tr>

<tr><td colspan="2"><h3><notr>Quetoh</notr></h3></td></tr>
<tr>
<td><img src="quetoh0.png" height="100" /></td>
<td><p>Esta estrela solitaria é coñecida como Quetoh (pomba pequena), é o moderno
Arcturus. Aparece arredor do 8 de outubro anunciando unha época de boa
pesca. Os devanceiros non tiñan redes nin outras artes de pesca, utilizaban
arpóns para capturar as súas presas e un arpón de "pedernal" ou ferramenta
de dobre punta. A lenda di que hai moitos anos, coa aparición desta estrela
no ceo, comezou a floración dos cactos e ó final da semana, había Pitahayas
nelas; porén, o día seguinte, todas as pitahayas desapareceron: era Quetoh
yacaso ou 'feitizo da pomba' o encargado de comer ese froito.</p></td>
</tr>

<tr><td colspan="2"><h3><notr>Himatax</notr></h3></td></tr>
<tr>
<td><img src="himatax.png" height="100" /></td>
<td><p>Esta estrela solitaria coñécese como Hazoj canoj Himatax porque o seu
significado é unha estrela que non se move e arredor da cal todo xira. Está
presente durante toda a noite, todos os días do ano.</p></td>
</tr>

<tr><td colspan="2"><h3><notr>Yay Xapi Hanopas</notr></h3></td></tr>
<tr>
<td><img src="yay_xapi.png" height="100" /></td>
<td><p>O cazador mozo, conta a lenda, era un rapaz que ía de caza, e varias semanas
despois da súa marcha aínda estaba ausente, e os membros do seu campamento
considerárono morto. Pero varios meses despois, ó romper o día, mostrouse ós
seus pais que se sorprenderon dicíndolle: "Pensabamos que estabas morto,
levamos moitos días buscándote, ata que cansamos; choramos moito por ti". O
mozo díxolle ós seus pais: "Vivo preto da praia, atopei un bo sitio e quedei
alí". "Pero que tipo de auga bebes?" preguntaron. "Atopei algunha auga e é o
que bebo, Haxhaxaha tahomisi", díxolles mentres falaba da baía de Tecomate.</p>
<p>Segundo esta lenda, o cazador mozo converteuse na Constelación con Canopo no
seu centro debido a un conflito co seu irmán maior. Aparece directamente
cara ó sur.</p></td>
</tr>
</table>

<h2>Conclusión</h2>
<p>Todo este coñecemento do pobo de Comca'ac procede da época prehispánica, e
conservouse ó longo dos séculos, grazas á tradición oral e á resistencia da
comunidade á colonización, nun primeiro momento, e á súa oposición á
evanxelización, máis tarde. Aínda hoxe, é posible escoitar as historias e
lendas detrás da denominación das constelacións e dos acontecementos no mar
e no deserto. Coa recuperación destas lendas, por exercicio da memoria e dos
vivos acontecementos cos seus antepasados, Arturo Morales Blanco deunos un
legado que hai que conservar para as xeracións vindeiras: nenos, mozos que
manterán na súa lingua como e qué buscar no ceo.</p>

<h2>Grazas a</h2>
<ul>
  <li>Arturo Morales Blanco</li>
  <li>Alejandro Aguilar Zeleny</li>
  <li>Julio Saucedo Morales</li>
  <li>Alfredo Manríquez</li>
  <li>UNISON</li>
</ul>

<h2>Autor</h2>
<p><strong>Ra&#250;l Pérez-Enríquez</strong>: <a
href="mailto:raulpe55@gmail.com">raulpe55(at)gmail(dot)com</a></p>
  
<p>Tradución  ó inglés de: Alfredo Manríquez</p>
