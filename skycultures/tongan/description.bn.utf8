<h2>তোংয়া</h2>
<p>পলিনেশিয়ানদের মতই তোংয়ানরা মন্ডলগুলিকে সমুদ্রে দিক নির্ণয়ের কাজে ব্যবহার করতেন ।  অনেকক্ষেত্রে তারাদের একাধিক নাম দেখতে পাওয়া যায়, কারণ ১) তাদের অবস্থান অনেকগুলি &quot;নির্দেশক পথ&quot; এর মধ্যে পড়ে, ২) দ্বীপ ভেদে নামকরণ আলাদা হয়ে থাকে ।</p>

<p>খুব বিখ্যাত তারা ও মন্ডলগুলি (যেমন - কালপুরুষ, কৃত্তিকা তারাগুচ্ছ, সারস মন্ডল) তোংয়া সংস্কৃতিতে চিহ্নিত করা গেছে । তবে দুটি ক্ষেত্রে ব্যতিক্রম দেখা যায় । প্রথমটি হল ধ্রুবতারার (Polaris: &alpha; UMi) কোনো নামকরণ করা হয় নি । এটা সত্যিই অবিশ্বাস্য কারণ অবস্থান অনুযায়ী তোংয়া দ্বীপ গুলি থেকে সারা বছর এটিকে দেখা যায় । তাছাড়া উত্তরের যাত্রার সময় এটির গুরুত্ব অপরিসীম হওয়া সত্ত্বেও এটিকে অগ্রাহ্য করা হয়েছে । ২য়টি হল বৃশ্চিক মন্ডলের অনেকটা অংশের উল্লেখ নেই তোংয়া সংস্কৃতিতে । সারাবিশ্বে এমনকি পলিনেশিয়ান সংস্কৃতিতেও এটির উল্লেখ আছে, কারণ এটির তারাগুলি খুবই উজ্জ্বল এবং এটি কালপুরুষ মন্ডলের প্রায় উল্টোদিকে অবস্থিত । তাই এটির অনুপস্থিতি অবাক করার মতই । [এই দুই বিভ্রান্তি সংক্রান্ত যেকোনো সাহায্য সাদরে গ্রহন করা হবে ।]</p>

<p>তারাদের নামরকরণ প্রায় একই রকম হওয়ার কারণে সহজেই অনুমান করা যায় যে, পলিনেশিয় ও তোংয়া সংস্কৃতির উৎপত্তি একই জায়গা থেকেই হয়েছে । যেমন - কৃত্তিকা তারাগুচ্ছের তোংয়া নাম মোটুলিকি, মাওরী নাম মোটুরিকি এবং হাওয়াইয়ান নাম মোকুলিই ।</p>

<h3>তথ্য সংগ্রহ</h3>
<ol>
<li>Velt Kik, <em>Ko E Ngaahi fetu'u 'o, তোংয়ার আকাশে তারারা</em>,  ১৯৯০ 
'Atenisi University, Nuku'alofa , তোংয়া দেশের সরকারী মুদ্রণ বিভাগ</li>
<li>T.H Fale, <em>তোংয়া জ্যোতির্বিদ্যা</em>,  ১৯৯০
পলিনেশিয়ান চক্ষু ফাউন্ডেশন, Nuku'alofa, তোংয়া চয়েস মুদ্রণ</li>
<li>E. E. V. Collocott, <em>তোংয়া জ্যোতির্বিজ্ঞান এবং পঞ্জিকা</em>, ১৯৯২
বার্নিস পওহি বিশপ জাদুঘর প্রকাশিত পলিনেশিয়ান নৃতাত্বিকতা এবং প্রাকৃতিক ইতিহাস সংক্রান্ত ইস্তাহার, খন্ড.৮, বিভাগ. ৪
হনুলুলু, হাওয়াই, বিশপ যাদুঘর মুদ্রণ ১৯২২, পৃ. ১৫৭-১৭৩. </li>
</ol>

<h3>নামকরণ</h3>
<table class="nomenclature">
<tr><th>তোংয়া নাম</th><th>অর্থ</th></tr>
<tr><td>হুমু</td><td>কয়লার বস্তা</td></tr>
<tr><td>কানিভা</td><td>ছায়াপথ</td></tr>
<tr><td>মাআফ্ফুলেলে</td><td>বৃহৎ ম্যাজেলেনীয় নক্ষত্রলোক</td></tr>
<tr><td>মাআফ্ফুটোকা</td><td>ক্ষুদ্র ম্যাজেলেনীয় নক্ষত্রলোক</td></tr>
<tr><td>ওত্তু মাআফ্ফু</td><td>ম্যাজেলেনীয় নক্ষত্রলোক</td></tr>
<tr><td>হাআম্মোংয়া</td><td>সৌরপথ</td></tr>
<tr><td>মাহিনা</td><td>চাঁদ</td></tr>
<tr><td>লাআঃ</td><td>সূর্য</td></tr>
<tr><td>ফেতুউ</td><td>নক্ষত্র বা তারা</td></tr>
<tr><td>ফেতুউফ্ফুকা</td><td>ধূমকেতু</td></tr>
<tr><td>উম্মাতা</td><td>রামধনু</td></tr>
<tr><td>ফেতুউএস্সিয়াফি</td><td>উল্কা</td></tr>
<tr><td>তাপুকিতেয়া</td><td>শুক্র</td></tr>
<tr><td>মাতামেমেয়া</td><td>মঙ্গল</td></tr>
<tr><td>মাআফ্ফুতোকা (same as SMC)</td><td>অগ্যস্ত তারা</td></tr>
<tr><td>মাআফ্ফুলেলে (same as LMC)</td><td>লুব্ধক তারা</td></tr>
<tr><td>ভেলিতোয়া হিফিফো</td><td>মঘা তারা</td></tr>
<tr><td>ভেলিতোয়া হাহাকে</td><td>আদ্রা তারা</td></tr>
<tr><td>হিকুলেওঃ</td><td>স্বাতী তারা</td></tr>
<tr><td>মোনুয়াফে</td><td>মৃগশিরা তারা</td></tr>
<tr><td>মোতুলিকি</td><td>কৃত্তিকা তারকাগুচ্ছ</td></tr>
<tr><td>তুউল্লালুপে</td><td>রোহিনী তারাগুচ্ছ</td></tr>
<tr><td>তেলোয়াতোংয়া</td><td>দক্ষিন ক্রস</td></tr>
<tr><td>তোলোয়ালাহি</td><td>নকল ক্রস</td></tr>
</table>

<strong>নক্ষত্রমন্ডল</strong>
<table class="nomenclature">
<tr><th>তোংয়া নাম</th><th>অর্থ</th></tr>
<tr><td>তুইংয়া ইকা</td><td>কালপুরুষের বেল্ট ও তরোয়ালের কিছু অংশ</td></tr>
<tr><td>আয়ে উভ্ভেয়া</td><td>উত্তর মুকুট মন্ডল (<em>কল্পনা</em>)</td></tr>
<tr><td>ফাতানালুয়া</td><td>বেরিনিসের কেশ মন্ডল (<em>কল্পনা</em>)</td></tr>
<tr><td>কাপাকাউওতাফাহি</td><td>ক্যাসিওপিয়া মন্ডল (<em>কল্পনা</em>)</td></tr>
<tr><td>তোলোয়া</td><td>কালপুরুষের বেল্ট</td></tr>
<tr><td>লুয়া তাংয়াতা</td><td>সোমতারা ও বিষ্ণুতারা</td></tr>
<tr><td>ফুংয়াসিয়া</td><td>টোলিমান ও অ্যাজেনা তারা</td></tr>
<tr><td>হোউমাতোলোয়া (তোলোয়া, তেলোয়াতোংয়া, তোলোয়ালাহি)</td><td>&mdash;</td></tr>
</table>

<h3>প্রস্তুতকারক</h3>
<p>এটি প্রস্তুত করেছেন <i>Dan Smale</i>, d.smale(at)niwa.co.nz</p>
