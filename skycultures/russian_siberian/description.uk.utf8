<h2>Сибірська</h2>
<p>Назви сузір’їв сибіряків вивчено доволі слабко. Площа території цього краю є
дуже великою, а знання щодо сузір’їв важко скласти у одну суцільну
картину. У цій картині зоряного неба позначено лише певні назви і об’єкти,
які є типовими для усього Сибіру.</p>

<h3>Чумацький Шлях</h3>
<p>Назви Чумацького Шляху є доволі різноманітними, але їх можна поділити на дві
групи: назви що походять з давнини (наприклад <em>Гусяча Дорога</em>) та
назви пізнішого періоду (<em>Мамаєва Дорога</em>). Назви пізнішого періоду
мають явний зв’язок із згадками про монголо-татарську навалу.</p>

<h3>Плеяди</h3>
<p>У Плеяд багато назв, більше ніж у Чумацького Шляху, але усі ці назви у
Сибіру можна звести до порівняння скупчення зірок із гніздом птаха. Серед
цих назв найпоширенішою є <em>Гніздо Качки</em>.</p>

<h3>Велика Ведмедиця</h3>
<p>У Сибіру часто використовується назва цього сузір’я <em>Лось</em> (хоча у
Східному Сибіру частіше використовується назва «Ведмідь»).</p>

<h3>Оріон</h3>
<p>У Сибіру із сузір’я Оріона зазвичай називають лише три зірки з пояса, які
називають <em>Кічиги</em> (Молотарі) — типова для північної Росії картина
молотарів, які стоять у ряд. У європейській частині Росії назву «кічиги»
зазвичай використовують для сузір’я Великої Ведмедиці.</p>

<h3>Джерела</h3>
<ul>
<li>Святский, Д.О. Астрономия Древней Руси. - M., 2007. - 664 с.</li>
<li>Святский, Д.О. Под сводом хрустального неба: Очерки по астральной мифологии
в области религиозного и народного мировоззрения. Изд. 2-е M.: Книжный двор
«ЛИБРОКОМ», 2011. - 192 с.</li>
<li>Рут, М.Е. Словарь астронимов. Звёздное небо по-русски. - М.: АСТ-ПРЕСС
КНИГА, 2010. - 288 с.</li>
<li>Карпенко, Ю.А. Названия звёздного неба. - M.: Наука, 1981. - 184 с.</li>
</ul>

