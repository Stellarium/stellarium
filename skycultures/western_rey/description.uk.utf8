<h2>Західні (H.A. Rey)</h2>

<h4> Вступ</h4>

<p>Протягом XIX століття використання та подальше удосконалення яскраво
ілюстрованих атласів із чудово оздобленими міфологічними зображеннями вийшло
з моди. Зірки сузір’їв у атласах того часу почали з’єднувати простими
лініями («малюнки з рисок»), які, втім, здається, іноді використовувалися
лише для того, щоб позначити, до якого сузір’я належать ті чи інші зірки. За
декілька десятиліть фігури сузір’їв вже не нагадували ті об’єкти, на честь
яких було названо ці сузір’я, і стали незрозумілими для
астрономів-початківців середини XX століття.</p>

<p><img src="Rey_cover.png" width="150" align="right"/>
Г. А. Рей (H. A. Rey або Ганс Августо Реєрсбах) (1898-1977) — художник і
автор книг для дітей, американець німецького походження, у 1952 році
звернувся до цієї проблеми у книзі <em>Зірки — Новий погляд на них</em>.</p>


<h4>Сузір'я</h4>

<p>У цій книзі, яка набула величезної популярності, особливо у США, Рей з’єднав
зірки усіх сузір’їв «так, щоб створені форми мали зрозумілий сенс». Його
дивувало те, що «ніхто не зробив цього раніше. Адже основна ідея є дуже
простою.» </p>

<p>За допомогою малюнків з рисок, створених Реєм, і справді було дуже просто
розпізнати зображене сузір’я. До роботи Рея не було включено складних
малюнків, тому ця картина зоряного неба складається з оригінальних фігурок з
рисок, намальованих Реєм. У ній також завжди використовуються назви сузір’їв
англійською, використані Реєм. Якщо ви перемкнетеся на режим показу
перекладених назв, ви побачите ті самі назви, що і у книзі Рея. Крім того,
перелік назв зірок обмежено тими зірками, які описано у книзі Рея.</p>

<h4>Малюнки Рея та класичні сузір’я</h4>

<p>У картині зоряного неба Рея використано традиційні для західноєвропейської
культури сузір’я і описано 88 офіційних сузір’їв з додаванням двох Ковшів та
«Великого Квадрата» (Пегаса). Втім, у деяких моментах малюнки Рея
відрізняються від канонічних форм, відомих ще з часів «Альмагеста» Птолемея
(друге століття нашої ери), де позиції зірок у сузір’ях описано назвами цих
зірок. Наприклад, <ul>

<li> Реєм винайдено фігуру Великої Ведмедиці (<em>Ursa Major</em>), яка виглядає
як полярний ведмідь, що нюхає здобич. З одного боку, таким чином можна
уникнути пояснень щодо довгого хвоста ведмедиці. З іншого ж боку, ведмедиця
не йде навколо полюса за орієнтацією.</li>

<li>Бика (<em>Тільця</em>), традиційне зображення якого складалося лише з
передньої частини з довгими спрямованими вгору рогами, показано повністю
разом із хвостом, із широко розставленими рогами, як у буйвола. Його яскраве
око, <em>Альдебаран</em> у новому зображенні розташовано на шиї.</li>

<li>Голову <em>Геракла</em> зазвичай розташовували поруч із головою
<em>Змієносця</em>, а чотири зірки, відомі як «наріжний камінь», формували
його тіло. Рей же зробив із наріжного каменя голову героя, а зірку, яка
зазвичай позначала голову Геракла, розташував на його нозі.</li>

<li>Кита (<em>Cetus</em>) розвернуто, його традиційна паща тепер є кінцем
хвоста. </li>

<li><em>Пегас</em> поміняв місцями ноги і голову.</li>

<li><em>Волопас</em>, пастух, тепер сидить і палить люльку (у книжках 50-х років
для дітей немає і сліду політкоректності... :-) </li> </ul> </p>


<h3>Зовнішні посилання:</h3>
<ul>
<li><a href="http://en.wikipedia.org/wiki/H._A._Rey">H.A.Rey (Вікіпедія)</a></li>
</ul>

<h3>Автори</h3>

<p>Ця картина зоряного неба використовується довгий час у форматі простого для
встановлення додатка, створеного Майком Річардсом (Mike Richards). Її було
перероблено відповідно до 41-го видання книги і завершено цим описом Георгом
Зотті (Georg Zotti).</p>
