<h2>Viini täheaed</h2>

<p>Sterngarten (sks täheaed) on Viinist edelas asuv vabaõhuplanetaarium, mille
ehitis kujutab päikeseaastat.</p>

<p align="center"><img src="Sterngarten_20100320.png" width="350"/></p>

<h4>Idee</h4> 

<p>Professor Oswald Thomas (1882 Kroonlinn- 1963 Viin). Astronoomiabüroo (1907)
ja Austria Astronoomiaseltsi (1924) asutaja. Esimese Viini planetaariumi
(1927) ja Urania observatooriumi juhataja.</p>

<h4>Ehitus</h4> 

<p>Täheaia planeeris Thomase õpilane ja mantlipärija Astronoomiabüroos -
professor Hermann Mucke (1935-2019) koos kolleegidega. Mucke oli ka Austria
Astronoomiaseltsi sekretär (1963-2018), Viini planetaariumi (1963-2001) ja
Urania tähetorni (1971-2001) juhataja. Üle 60 aasta toimetas Mucke koos
kolleegidega Österreichischer Himmelskalenderit (Austria taevakalender) ning
igakuist ajakirja Der Sternenbote (Taeva sõnumileht).</p>

<p>Täheaia ehitas sponsorite toel aastatel 1997-2001 Austria Astronoomiaselts.</p>

<h4>Eesmärk</h4> 

<p>Avalikkuse astronoomia-alaste teadmiste parandamine, taevakehade liikumiste
ja muutuste jälgimine palja silma või optikariistadega. Viinist edelas olev
aed on alati avatud ning külastamine on tasuta, sageli toimub ekskursioone.</p>

<h4>Osad</h4>

<ul>
 <li>7 m küljepikkusega püramiid. Vaatepunkt on 1,5 m kõrgusel keskplaadi kohal.</li>
 <li>Reeling kujutab matemaatilist horisonti.</li>
 <li>Astmestiku ümber on 200 istet, ligipääsuks on trepp ja kaldtee.</li>
 <li>Sambad märgivad Päikese tõusu ja loojangut võrdpäevsustel ja pööripäevadel,
seega aastaaegade vaheldumist koos refraktsioonist põhjustatud
nihkega. (Tegeliku tõusu ja loojangut ei ole maastiku ja taimestiku tõttu
näha.)</li>
 <li>Lõunasammas 10° kõrguse märgetega. Tähised aastaaegade alguses.</li>
 <li>Põhjasammas 10° kõrguse märgetega, samba tipus olev auk märgib taeva
põhjapoolust.</li>
 <li>Kaheosaline analemma koos jaotistega. Kevade ja suve kuupäevad
horisontaalsel, sügise ja talve kuupäevad tõusval osal. 10° tähised Päikese
ekliptilise laiuse kohta koos sodiaagimärkidega. Tõusev osa toimib
päikesekella osutina.</li>
 <li>Päikesekell, märgitud tunnid 5-19.</li>
 <li>Infotahvlid. </li>
</ul>

<h4>Rohkem infot</h4>
<p>Veebiinfo saksa keeles.</p>
<ul>
 <li>Österreichischer Astronomischer Verein: <a
href="https://www.astroverein.at">https://www.astroverein.at</a></li>
 <li>Saksa Vikipeedia artikkel: <a
href="https://de.wikipedia.org/wiki/Sterngarten">Sterngarten</a></li>
</ul>

<h4>Mudel</h4>
<p>Mudeli loonud Georg Zotti H. Mucke plaanide põhjal. Nagu paljusid Austrias,
tõi ka Zotti astronoomia radadele professor Mucke juba põhikooli ajal.</p>

<p>Mudel loodud 2010. aastal programmis Google Sketchup 8.</p>
