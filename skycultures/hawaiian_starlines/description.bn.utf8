<h2>হাওয়াইয়ান নক্ষত্ররেখা</h2>
<p>পথ নির্দেশের ঐতিহ্যবাহী এই অযান্ত্রিক কৌশলগুলি ন্যানোও থম্পসন দ্বারা বিকশিত যা পলিনেশিয়ান সমুদ্র অভিযান সংঘ পলিনেশিয়ান ডিঙিতে করে হাজার হাজার মাইল খোলা মহাসাগরে পাড়ি দিতে ব্যবহার করছে । বহু বছর ধরে, হাওয়াইয়ান পথ নির্দেশকরা পুরুষানুক্রমে এই কৌশলগুলি মুখস্ত করেছিল । আকাশমণ্ডলীর পটভূমে তারাদের অবস্থান স্মরণে রাখতে খ্যাতনামা পথ নির্দেশক ন্যানোও থম্পসন চারটি সমান আকারে আকাশকে বিভক্ত করেছেন । </p>


<h2>ইতিহাস</h2>
<p>তারাদের সাহায্যে দিক নির্ণয়ের এই কৌশল বহু প্রজন্ম ধরে মৌখিকভাবে প্রসারিত হয়েছে । ১৯৭০ এর দশকের গোড়ার দিকে অর্থাৎ হাওয়াইয়ান নবজাগরণের পূর্বে, দিক নির্ণয়ের এই কৌশল সংক্রান্ত বেশিরভাগ তথ্যের কোনো হদিসই ছিল না । ১৯৭৩ সালে প্রতিষ্ঠিত পলিনেশিয়ান সমুদ্র অভিযান সংঘ (পিভিএস) পথ সন্ধানের শিল্পকে পুনরুজ্জীবিত করার উদ্দেশ্য ১৯৭৫ সালে হোকুলেয়া তৈরী করে । হোকুলেয়া কথার অর্থ হাওয়াইয়ান ডিঙি । মাইক্রোনেশিয়াার সাতওয়ালের বাসিন্দা মাও পাইয়ালুগ ছিলেন একজন খ্যাতনামা ন্যাভিগেটর / পথ সন্ধানী । তারাদের সাহায্যে পথ সন্ধানের এই বিশেষ দক্ষতা তিনি তার পূর্বপুরুষদের কাছ থেকে অর্জন করেছিলেন । পিভিএসের বর্তমান সভাপতি ন্যানোও থম্পসন, মাউকে অনুরোধ করেছিলেন হারিয়ে যাওয়া এই কৌশল শেখানোর জন্য, যাতে এটিকে পুনরুজ্জীবিত করা যায় । মাও থেকে কৌশলগুলি শেখার কারণেই, হাওয়াইয়ান কম্পাস এবং নক্ষত্র রেখা তৈরি করা সম্ভবপর হয়েছে ।</p>


<h2>নক্ষত্ররেখা</h2>
<p>প্রতিটি নক্ষত্ররেখা কিছু বিশেষ তারার সমষ্টি যা সহজেই মনে রাখা সম্ভব । পথ নির্দেশকারী ব্যক্তিরা এই তারাগুলির উদয় অস্তের সময় এবং অবস্থানের সাথে সাথে উত্তর ও দক্ষিণ দিক নির্দেশকারী রেখাটিকেও মনে রাখতেন । এই নক্ষত্ররেখা গুলিতেই রয়েছে মন্ডলগুলি ।  
ঋতু অনুসারে ব্যবহৃত মুখ্য নক্ষত্ররেখা গুলি হল: 
</p><p>
<table>
	<tr><td>১। </td><td><em>কে কা ও মাকালিয়ি		</em></td><td>নভেম্বর থেকে এপ্রিল	</td></tr>
	<tr><td>২। </td><td><em>কা ইউয়িকুয়ামোয়ো		</em></td><td>এপ্রিল থেকে জুলাই	</td></tr>
	<tr><td>৩। </td><td><em>মানাইয়াকালানি		</em></td><td>মে থেকে অক্টোবর	</td></tr>
	<tr><td>৪। </td><td><em>কা লুপে ও কাওয়েলো	</em></td><td>সেপ্টেম্বর থেকে ফেব্রুয়ারী   </td></tr>
</table>
</p>
  
<h3>কে কা ও মাকালিয়ি</h3>
<p>অনুবাদ করলে দাঁড়ায় “<em>মাকালিয়ি</em> এর ডিঙি” । এটি <em>কা হেই-হেই ও না কেইকি</em> (কালপুরুষ) ও <em>মাকালিয়ি</em> (কৃত্তিকা) নিয়ে গঠিত । </p>

<p>উত্তর থেকে দক্ষিনে বিস্তৃত <em>কে কা ও মাকালিয়ি</em> এর মূল তারাগুলি হল <em>হোকুলেই</em> (ব্রহ্মহৃদয়), <em>নানামুয়া</em> (বিষ্ণুতারা), <em>নানাহোপে</em> (সোমতারা), <em>পুয়ানা</em> (প্রশ্বন), ও <em>আয়া</em> (লুব্ধক) ।
এই তারাগুলি রেখা দিয়ে যোগ করলে একটি ডিঙির আকার ধারন করে ।
কালপুরুষ মন্ডলের চিত্রলেখা তারাটি সুনির্দিষ্ট ভাবে পূর্ব পশ্চিমে, উদয় অস্ত যায় যা দিক নির্ণয়ের জন্য খুবই গুরুত্বপূর্ণ  ।
মির্যাম (<em>আয়া</em> (লুব্ধক) এর পাশে) ও <em>কে আলিয়ি কোনা ই কা লেওয়া</em> (অগ্যস্ত) যোগ করলে দক্ষিণদিক নির্দেশ করে । 
<em>একেকেউয়েহুয়েহু</em> (&theta; Aur, মাহজম) ও <em>একেকেউএনাএনা</em> (&beta; Aur, মেনকালিনান) যোগ করলে উত্তরদিক নির্দেশ করে ।</p>

<h3>কা ইউয়িকুয়ামোয়ো</h3>
<p><em>কা ইউয়িকুয়ামোয়ো</em> কথার অর্থ শিরদাঁড়া (গিরগিটি) । এটিকে <em>মোয়ো</em> নামক একটি গিরগিটির কঙ্কাল রূপে কল্পনা করা হয় ।</p> 

<p>মন্ডলটি শুরু হয়েছে <em>হোকুপায়া</em> (উত্তর তারা) থেকে, যা আকাশে সর্বদা একই জায়গায় থাকে, ফলে এটি সবসময় উত্তর দিক নির্দেশ করে ।
<em>হোকুপায়া</em> যুক্ত হয়েছে <em>না হিকু</em> (সপ্তর্ষি) এর সাথে । <em>না হিকু</em> কথার অর্থ “সাত” । 
<em>হোকুলেয়া</em> (স্বাতী) ও <em>হিকিয়ানালিয়া</em> (চিত্রা) মন্ডলের একদম মাঝামাঝি অবস্থিত । 
সোসাইটি কর্তৃক তৈরী দুটি ডিঙির নামকরণ এই দুটি তারার নামেই করা হয়েছে ।
<em>হোকুলেয়া</em> হল “মাঝ আকাশ” এর তারা, কারণ হাওয়াই দ্বীপপুঞ্জ থেকে এটিকে মাথার একদম উপরে দেখা যায় । 
এই কারণে <em>হোকুলেয়া</em> দিক নির্ণয়ে খুব গুরুত্বপূর্ণ, বিশেষত হাওয়াই দ্বীপপুঞ্জে ফিরে আসার জন্য ।
তাই <em>হোকুলেয়া</em> কথার আর এক অর্থ “আনন্দের তারা” ।
<em>হিকিয়ানালিয়া</em> এর পরে রয়েছে <em>মেয়ে</em>, যা চারটি তারার সমন্বয়ে তৈরী একটি বাক্সের মত দেখতে । 
<em>মেয়ে</em> সংযুক্ত হয়েছে <em>হানাইয়াকামালামা</em> (দক্ষিন ক্রস) এর সাথে, যা দক্ষিণ দিক নির্দেশক বা <em>কা ইউয়িকুয়ামোয়ো</em> ।</p>

<h3>মানাইয়াকালানি</h3>
<p><em>মানাইয়াকালানি</em> কথার অর্থ “মোড়লের দোঁড়” । এটি মাওয়ি ও তার বিখ্যাত হুকের কিংবদন্তীর সাথে সম্পর্কযুক্ত । মনে করা হয় যে মাওয়ি তার এই হুকের সাহায্যে সমুদ্রতল থেকে অনেক দ্বীপ তুলে এনেছে সমুদ্রের উপরে । </p>

<p>এখানে দুটি মন্ডল রয়েছে । উত্তরে পথ সন্ধানীর ত্রিভূজ ও দক্ষিণে মাওয়ির হুক । 
ত্রিভূজের তিনটি তারা হল <em>হাওয়াইকি</em> (ডেনেব), <em>কেওয়ে</em> (অভিজিৎ), ও <em>হুমু</em> (শ্রবণা) । 
(এটি গ্রীস্মের ত্রিভূজ নামেও পরিচিত) 
এটি পলিনেশীয় ত্রিভূজ হিসাবে চিত্রিত করা হয়: হাওয়াই (<em>হাওয়াইকি</em>), রাপানুই (<em>কেওয়ে</em>), এবং আয়োটেরোয়া (<em>হুমু</em>) । 
এই দ্বীপ তিনটিকে মাওয়ি তার হুকের (বৃশ্চিক) সাহায্যে সমুদ্রতল থেকে তুলে এনেছে বলে মনে করা হয় । </p>

<p>ত্রিভূজের <em>হাওয়াইকি</em> (ডেনেব) ও <em>মোমোনাপিকোয়ালু</em> (&gamma; Cyg, সাদর) তারা দুটি যোগ করলে উত্তর দিক নির্দেশক রেখা পাওয়া যায় ।
হুকের <em>মিলিয়োপু</em> (&delta; Sco, অনুরাধা) ও <em>কাহে</em> (&pi; Sco, নুর) তারা দুটি যোগ করলে দক্ষিণ দিক নির্দেশক রেখা পাওয়া যায় ।</p>

<h3>কা লুপে ও কাওয়েলো</h3>
<p><em>কা লুপে ও কাওয়েলো</em> কথার অর্থ “কাওয়েলোর ঘুঁড়ি”। কাউই ও ওহুয়ের প্রধান রাঁধুনী ছিলেন কাওয়েলো এবং এটি শৈশব কালে হারিয়ে যাওয়া ঘুঁড়িকে বোঝায় ।</p>

<p>এটি শুরু হয়েছে <em>ইওয়াকেলিয়ি</em>, বা মোড়লের ফ্রিজেট পাখি মন্ডল দিয়ে (<em>Fregata Minor</em>) ।
এটির আকার (ক্যাশিওপিয়ার W) অনেকটা <em>ইওয়া</em> পাখির মতন যা দ্বীপে দ্বীপে ঘুরে বেড়ানোর জন্য বিখ্যাত । 
মাঝে রয়েছে কাওয়েলোর ঘুঁড়ি (পক্ষীরাজ মন্ডলের বিখ্যাত চতুর্ভূজ) । 
ঘুঁড়ির চারটি তারা আসলে কাওয়েলো এর চার পূর্বপুরুষ: 
<em>মানোকালানিপো</em> (&delta; Peg, আলফেরাজ), <em>কাকুহিহেওয়া</em> (&beta; Peg, স্চিট), <em>পিইলানি</em> (&gamma; Peg, আলজেনিব), ও <em>কেওয়ে</em> (&alpha; Peg, মারকাব) ।
এর পর দক্ষিণে রয়েছে <em>পিইকেয়া</em> (&beta; Cet, ডেনেব কাইতোস) ও <em>কুকানিলোকো</em> (&alpha; PsA, ফমালহট) তারা দুটি । </p>

<p><em>মানোকালানিপো</em> (&delta; Peg, আলফেরাজ) ও <em>ইওয়াকেলিয়ি</em> এর <em>কেয়ালোহানি-পো-কেয়াও</em> (&beta; Cas, জমদগ্নি) তারা দুটি যোগ করলে উত্তর দিক নির্দেশক রেখা পাওয়া যায় ।
<em>কেওয়ে</em> (&alpha; Peg, মারকার) ও <em>কুকানিলোকো</em> (&alpha; PsA, ফমালহট) তারা দুটি যোগ করলে দক্ষিণ দিক নির্দেশক রেখা পাওয়া যায় ।</p>

<h3>বিবিধ</h3>	
<ul>
<li><a href="http://hokulea.com">পলিনেশিয়ান সমুদ্র অভিযান সংঘ</a></li>
<li><a href="http://pvs.kcc.hawaii.edu/ike/hookele/hawaiian_star_lines.html">হাওয়াই সমুদ্র অভিযান সংঘ</a></li>
<li><a href="http://www.imiloahawaii.org/71/star-paths">Imiloa</a></li>
<li><a href="http://archive.hokulea.com/ike/hookele/hawaiian_star_lines.html">হাওয়াইয়ান নক্ষত্ররেখা ও নক্ষত্রদের নাম</a></li>
</ul>

হাওয়াইয়ান স্টার কম্পাস ভূমিরূপ এটির সাথে ব্যবহার করা উচিত যা <a href="https://stellarium.org/landscapes.html"> স্টেলারিয়াম ভূমিরূপ </a> সংগ্রহে উপলব্ধ ।

<h2>প্রেক্ষাপট ও বিশেষ ধন্যবাদ</h2>
<p>
এই আকাশ সংস্কৃতির পিছনে <em> খ্যাতনামা ন্যাভিগেটর </ em> সাতওয়ালের বাসিন্দা মাও পাইয়ালুগ ভূমিকা অপিরিসীম, তিনি ন্যানোও থম্পসনকে এই পলিনেশিয়ান শিল্প শিখিয়েছিলেন । পলিনেশিয়ান ডিঙি চড়ে ২০১৩-১৭ সালে মালামা হোনুয়া পরিভ্রমন সময়কালে হাওয়াইয়ানরা বিশ্বব্যাপী ভ্রমণ করতে আকাশ সংস্কৃতির এই সংস্করণটি ব্যবহার করেছিলেন এবং এইক্ষেত্রে স্টেলারিয়ামকে একটি সরঞ্জাম হিসাবে ব্যবহার করা হয়েছিল ।</p>

<p>এখানে অন্তর্ভুক্ত আকাশ সংস্কৃতির প্রযুক্তিগত বাস্তবায়ন করেন শিক্ষক ড্যারেন কামালু এবং ক্রিস্টোফার ব্ল্যাক ২০১৭ সালে । তাছাড়া ওনাদের ছাত্র ইউনূস অ্যাপো, নিকোলাস কোয়ানুই, ব্রেন্ডেন আইলা এবং হাওয়াইয়ের হনলুলু, কমেহামাহা স্কুল কাপালামা এ সেলেস্টিয়াল ন্যাভিগেশন ক্লাসের গুরুত্বপূর্ণ অবদান রয়েছে ।
কেয়ালাোহা কানেয়াকুয়া চিত্রগুলি তৈরী করেছেন । 
</p>
