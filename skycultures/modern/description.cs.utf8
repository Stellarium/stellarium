<h1>Moderní</h1>
<p>Moderní nebeská kultura je mezinárodně používána moderními astronomy a je
oficiálním systémem Mezinárodní astronomické unie. Má historické kořeny ve
starověké řecké astronomii s vlivy z islámské astronomie.</p>

<h2>Popis</h2>
<p>Moderní nebeská kultura rozděluje nebeskou sféru na 88 oblastí různých
velikostí zvaných souhvězdí, z nichž každá má přesnou hranici schválenou
Mezinárodní astronomickou unií v roce 1922. Tato souhvězdí se stala
standardním způsobem popisu oblohy a nahradila zcela při každodenním
používání podobné soubory v jiných nebeských kulturách.</p>
<p>Souhvězdí používaná dnes vycházejí hlavně ze starověkých řeckých souhvězdí
zobrazených Ptolemaiem v jeho knize Almagest během 2. století našeho
letopočtu. V následujících staletích byla tato kniha přeložena z řečtiny do
arabštiny (6. až 9. století) a později do středověké latiny. V arabštině
více než v latinské tradici byly ptolemaiovské postavy obohaceny a zaměněny
původními arabskými souhvězdími a jmény hvězd.</p>
<p>V 16. až 18. století evropští astronomové navrhovali nová souhvězdí, která
by vyplnila mezery mezi souhvězdími severními  oblohy (např. souhvězdí
„rysa“ pro oblast blízko Velké medvědice, ale s hvězdami tak slabými, že
byste potřebovali oči rysa, abyste je spatřili) a také vytvořili nová
souhvězdí v jižní části oblohy, která nebyla pro Ptolemaia
pozorovatelná. Tato nová souhvězdí byla obvykle pojmenována podle nových
technických vynálezů raného novověku (např. chemická pec, balón, vzduchová
pumpa) nebo exotických zvířat (např. chamaeleon, tukan, rajka). Mezi nimi
bylo také několik souhvězdí pojmenováno s politickým ohledem na počest
určitých králů nebo patronů.</p>
<p>Na začátku 20. století provedla IAU (Mezinárodní astronomická unie) velký
úklid: v roce 1922 oficiálně přijala seznam 88 názvů souhvězdí. V roce 1928
pak definovala přesné hranice souhvězdí [#40], které se dodnes používají.</p>

<h2>Doplňující informace</h2>
<p>Ve 2. století n. l. vydal Ptolemaios v Alexandrii mnohosvazkovou knihu,
která shrnula tehdejší astronomické znalosti, vycházejíce z tradic
matematické astronomie od dob Hipparcha (který žil více než o 265 let
dříve). V následujících staletích byla tato kniha přeložena z řečtiny do
arabštiny (6. až 9. století), z arabštiny do latiny, a později z původní
starověké řečtiny do středověké latiny. Díky těmto překladům je nyní znám
pod umělým názvem Almagest, který je odvozen z arabského názvu [#46].</p>
<p>Hvězdný katalog Almagest (knihy VII a VIII) byl mnohokrát vyobrazen v
islámské i křesťanské astronomické tradici. Postavy byly často překresleny,
aby se přizpůsobily uměleckému vkusu doby. V arabštině, více než v latinské
tradici, byly ptolemaiovské postavy obohaceny či nahrazeny původními
arabskými souhvězdími a jmény hvězd. Z toho důvodu tato nebeská kultura
zobrazuje moderního následníka ptolemaiovské kultury, přičemž je plná stop
po chybných překladech, nedorozuměních, záměnách či záměrném doplňování
názvů.</p>
<p>V roce 1603 vytvořil právník a amatérský astronom Johann Bayer z německého
Augsburgu nový atlas oblohy nazvaný Uranometria [#41]. V tomto atlasu zavedl
systematické pojmenování hvězd řeckými písmeny počínaje alfou - nejjasnější,
betou - druhou nejjasnější, gamou - třetí nejjasnější, atd. v rámci každého
souhvězdí. Následně bylo zavedeno pojmenování hvězdy řeckým písmenem a
latinským jménem souhvězdí v genitivu.</p>
<p>V 18. století, století velkých atlasů (Flamsteed, Fortin, Bode: [#42][#43]),
byla přidána nová souhvězdí, která vyplnila mezery mezi severními
souhvězdími. Navíc se objevily návrhy na vytvoření nových souhvězdí v jižní
části oblohy, která nebyla pro Ptolemaia viditelná. Evropští astronomové
navštívili evropské kolonie, a místo toho, aby se domorodců zeptali na
jejich souhvězdí, byli kreativní. V souhvězdích tak bylo vyobrazeno mnoho
nových technických vynálezů raného novověku (např. chemická pec, balón,
vzduchová pumpa) i exotických zvířat (např. chamaeleon, tukan, rajka).</p>
<p>Problém byl v tom, že někdy astronomové spolu navzájem nesouhlasili, a tak
se atlasy navzájem lišily.</p>
<p>Po mnoha staletích, kdy si astronomové volně interpretovali ptolemaiovský
originál, existovalo mnoho variant souhvězdí. Vzhledem k tomu, že souhvězdí
slouží k určení poloh na obloze, tj. astronomové popisují polohy na obloze
vzhledem ke hvězdám a hvězdy vzhledem k souhvězdím (jako „Betelgeuse“, pravé
rameno Oriona), je nezbytné používat názvy souhvězdí a názvy hvězd jednotně
po celém světě.</p>
<p>V období "Fin de siècle" se objevovaly v astronomické komunitě návrhy na
sjednocení systému souhvězdí a názvů hvězd [#44].</p>
<p>IAU, založená teprve v roce 1919, definovala v roce 1928 hranice souhvězdí
[#43] a nikoliv způsob jejich uměleckého vyobrazení nebo spojování čar v
nich. V důsledku toho se během 20. a 21. století vyvinulo několik subkultur
malování postav a kreslení zjednodušených obrazců. Některé z nich
poskytujeme jako další nebeské kultury.</p>

<h3>Souhvězdí</h3>
<p>Tato souhvězdí vycházejí především z ptolemaiovské tradice, která byla
používána ve všech třech abrahamitských náboženstvích, a byla tedy běžná na
Blízkém východě, v Evropě a v jejích koloniích na všech kontinentech. V
určitých částech oblohy, ve kterých se vyskytují pouze slabé hvězdy, se však
mezi starověkými řeckými souhvězdími nacházely mezery, které nepříslušely do
žádného souhvězdí.[#47] V moderní epoše několik astronomů navrhlo pro tyto
mezery nová souhvězdí, mezi nimi také několik souhvězdí s politickým
významem k poctě králů nebo patronů. Koncem 19. století se astronomická
vědecká komunita zaměřila na velký úklid, aby se předešlo nejednoznačnostem
při přiřazování hvězd k souhvězdím.</p>
<p>V roce 1922 IAU oficiálně schválila seznam 88 názvů souhvězdí a jejich
oficiálních zkratek složených ze tří písmen. Jediným zbylým souhvězdím s
politickým podtextem je Scutum, štít polského krále, ale bez jakékoliv
zmínky o politickém významu. Belgický kněz E. Delporte dostal za úkol
definovat hranice souhvězdí podle nebeských souřadnic. V roce 1928 práci
dokončil na základě atlasu z Argentiny [#51] a IAU přijala jím vymezené
hranice [#40].</p>
<p>Tato "souhvězdí" jsou pouhé oblasti na obloze bez jakýchkoli postaviček nebo
vyobrazení [#44]. Hranice jednoduše sledují linie rektascenze a deklinace z
epochy 1875.0. Precese ovšem způsobuje pomalu rostoucí odchylku od původně
pravoúhlé mřížky. Tato souhvězdí se stala standardním způsobem popisu oblohy
a v každodenním používání vyčerpávajícím způsobem nahradila podobné sady v
jiných nebeských kulturách.</p>
<p>Stellarium ve výchozím stavu zobrazuje přesné hranice v rovníkových
souřadnicích a sadu uměleckých kreseb souhvězdí na založených na
ptolemaiovských postavách, ale podle našeho současného uměleckého vkusu.</p>

<h3>Asterismy</h3>
<p>Termín "asterismus" (seskupení hvězd) může být někdy používán jako synonymum
pro "souhvězdí". V moderním použití popisuje postavu či tvar, který není
součástí oficiálních souhvězdí. Někdy je součástí souhvězdí i asterismus,
např. Velký vůz jako část Velké medvědice nebo Velké náměstí jako část
Pegasu. Jiné asterismy se rozprostírají přes několik souhvězdí, např. letní
trojúhelník nebo zimní šestiúhelník. Některé další asterismy jsou viditelné
pouze v binokulárech nebo v dalekohledech a jsou příznačně pojmenovány jako
"teleskopové asterismy", např. Ramínko. Často se o nich píše v pozorovacích
sloupcích populárních astronomických časopisů. </p>

<h3>Pomocné paprsky</h3>
<p>Zkušení pozorovatelé se na obloze snadno zorientují. Jedním z
mnemotechnických nástrojů jsou propojené řetězce hvězd, které překlenují
velké vzdálenosti. Ukazujeme je jako "pomocné paprsky". Tyto paprsky nejsou
nijak standardizované. </p>

<h3>Vlastní jména hvězd</h3>
<p>Ptolemaiův hvězdný katalog byl uspořádán jako tabulka s popisem polohy
hvězdy v obrazci souhvězdí, ekliptikálními souřadnicemi a magnitudou, např.:
"Hvězda na špičce ocasu Malého medvěda", "Gem 0 1/6 , +66", "Mag 3".</p>
<p>Ve většině případů se názvy hvězd vyvinuly podle astronomových
systematických zkratek těchto popisů, např. první astronom zkrátil text na
„špička ocasu“, další astronom nakreslil mapu, kde bylo méně místa, a vedle
znaku napsal pouze „ocas“ vedle hvězdy a toto jméno jí zůstalo. V průběhu
staletí byly tyto popisy překládány do arabštiny a latiny, a v některých
případech se překladatelé nebo písaři dopustili chyb kvůli špatnému přečtení
arabského názvu, nebo došlo k překlepu (např. arabské „yad al gauza“, ruka
obří ženy, bylo zkomoleno na dnešní název "Betelgeuse").</p>
<p>Existuje však také několik původních řeckých slov, jako je červená hvězda
„Antares“, protějšek Aréa (Marsu), a dokonce i několik původních
babylonských výrazů jako „Shargaz“, Osten, v souhvězdí Scorpius. Naše
nejnovější moderní IAU jména hvězd [#45] jsou směsí s vlivy či dokonce
politicky motivovanými doplňky hvězdných jmen z neptolemaiovských nebeských
kultur, např. tradiční Ping-sing, čínské jméno pro hvězdu v Hydře (jeho
význam je pouze „tichá hvězda“, vzpomínka na osamělou polohu), nebo nově
přijatá jména z polynéských, havajských nebo domorodých kultur pro jména
hvězd s exoplanetami.</p>
<p>IAU je jedinou vědecky uznávanou autoritou pro přidělování nových jmen
hvězdám. Komerční využívání, jako jsou „registry jmen hvězd“, které
prodávají hvězdy pro pamětní účely nebo jako dárky, prodávají pouze
potištěné kusy papíru. Tato jména nejsou schválena a nikdy nebudou vědci
přijata a používána.</p>

