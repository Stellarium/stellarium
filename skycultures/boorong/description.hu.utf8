<h2>Burongok</h2>
<p>Az 1850-es években egy burong törzsbeli (angol írásmóddal: Boorong) bennszülött család a Tyrrell-tó közelében (Észak-Nyugat Victoria, Ausztrália; Melbourne-től 330 km-re északnyugatra) elmesélte a törzsük néhány történetét az éjszakai égboltról William Stanbridge tisztelesnek, aki feljegyezte azokat.
Nagyjából negyven csillagot, csillagképet vagy más égi jelenséget neveztek meg, amiknek a helyzetét is megadták az égbolton, így Stanbridge be tudta azonosítani őket, és leírta az angol nevükkel együtt. Az összegyűjtött információkat 1857-ben beküldte a Melbourne-i Filozófiai Intézetnek  (Philosophical Institute in Melbourne). 
 
A 20. század vége felé John Morieson közelebbről is megvizsgálta a leírt objektumokat, hogy pontosabb azonosítást végezhessen, és hogy megértse a nevekhez tartozó történetek jelentőségét a burongok számára. A Stellarium program John Morieson értelmezésében közli a burongok égi mitológiájának ismertté vált részleteit, továbbá a programban megjelenő csillagképek rajzai is ezen leírások alapján készültek.</p>

<p>A burongok jól ismerték az éjszakai égboltot, és büszkék voltak az erre vonatkozó tudásukra, ami szerintük jóval meghaladta más törzsek hasonló ismereteit.</p>

<p>A neveket a táblázatban hozzávetőleges magyaros átírásban közöljük.
</p>

<h3>Csillagképek és egyéb égi objektumok</h3>
<table>
 <tr>
  <td><b>Angol név</b></td>
  <td><b>Magyar név</b></td>
  <td><b>Magyarázat</b></td>
  <td><b>Égi megfelelője</b></td>
 </tr>
 <tr>
  <td>Berm-berm-gle</td>
  <td>Berm-berm-gle</td>
  <td>Piroslábú lile (Red-kneed dotterel); vagy sárjáró libuc</td>
  <td>Alfa és Béta Centauri</td>
 </tr>
 <tr>
  <td>Boorong</td>
  <td>Burong</td>
  <td>éjszaka; kis csalitos; csillagos égbolt</td>
  <td>csillagos égbolt</td>
 </tr>
 <tr>
  <td>Bunya</td>
  <td>Bunya</td>
  <td>Gyűrűsfarkú erszényes állat</td>
  <td>A Dél Keresztjének legfelső csillaga az állat orra, a farka bal felé lenyúlik</td>
 </tr>
 <tr>
  <td>Chargee Gnowee</td>
  <td>Csardzsi Gnowi</td>
  <td>Idősebb nővér; a Nap nővére </td>
  <td>Vénusz</td>
 </tr>
 <tr>
  <td>Bittur</td>
  <td>Bittur</td>
  <td>Famászó hangya lárvája</td>
  <td>&mdash;</td>
 </tr>
 <tr>
  <td>Collenbitchick</td>
  <td>Kollenbicsik</td>
  <td>Egy hangyafaj neve</td>
  <td>A Bak csillagkép (Capricornus) fejénél lévő kettőscsillag, Algedi (Alpha Capricorni)</td>
 </tr>
 <tr>
  <td>Collowgulloric War</td>
  <td>Kollaugulorik War</td>
  <td>Nőstényvarjú, War felesége</td>
  <td>Eta Carinae</td>
 </tr>
 <tr>
  <td>Collowgulloric Warepil</td>
  <td>Kolaugulorik Warepil</td>
  <td>Nőstény sas, Warepil felesége</td>
  <td>Rigel az Orionban</td>
 </tr>
 <tr>
  <td>Djuit</td>
  <td>Dzsuit</td>
  <td>Énekes papagáj</td>
  <td>Antares</td>
 </tr>
 <tr>
  <td>Gellarlec</td>
  <td>Gellarlek</td>
  <td>Rózsaszín kakadu</td>
  <td>Aldebaran</td>
 </tr>
 <tr>
  <td>Ginabongbearp</td>
  <td>Ginabongbearp</td>
  <td>Sárga bóbitás fehér kakadu; napfelkelte</td>
  <td>Jupiter</td>
 </tr>
 <tr>
  <td>Gnowee</td>
  <td>Gnaui</td>
  <td>Déj</td>
  <td>Nap</td>
 </tr>
 <tr>
  <td>Karik Karik</td>
  <td>Karik Karik</td>
  <td>Lándzsadobó; Ausztrál vércse</td>
  <td>Két csillag a Skorpió csillagkép (Scorpius) végén: a Shaula (Lambda Scorpii) és a Lesath (Nu Scorpii).</td>
 </tr>
 <tr>
  <td>Kourtchin</td>
  <td>Kourtcsin</td>
  <td>Hím és nőstény ausztrál daru, brolga</td>
  <td>A Nagy és Kis Magellán-felhők</td>
 </tr>
 <tr>
  <td>Kulkunbulla</td>
  <td>Kulkunbulla</td>
  <td>Két tizenéves fiú</td>
  <td>Az Orion öve és kardhüvelye</td>
 </tr>
 <tr>
  <td>Larnankurrk</td>
  <td>Larnankurrk</td>
  <td>Fiatal lányok, nők</td>
  <td>Plejádok (M45)</td>
 </tr>
 <tr>
  <td>Marpeankurrk</td>
  <td>Marpeankurrk</td>
  <td>Húsevő hangya; fára kúszó növény</td>
  <td>Arcturus</td>
 </tr>
 <tr>
  <td>Millee</td>
  <td>Milli</td>
  <td>A Murray folyó</td>
  <td>A Tejút egyik részlete</td>
 </tr>
 <tr>
  <td>Mindi</td>
  <td>Mindi</td>
  <td>Sörényes kígyó, aki bajt hoz az emberekre</td>
  <td>A Tejút egyik sötét részlete</td>
 </tr>
 <tr>
  <td>Mityan</td>
  <td>Mityan</td>
  <td>Kvoll</td>
  <td>Hold</td>
 </tr>
 <tr>
  <td>Neilloan</td>
  <td>Nejloen</td>
  <td>Homoki ásótyúk</td>
  <td>Valószínűleg a Vega a Lant csillagképben (Lyra)</td>
 </tr>
 <tr>
  <td>Nurrumbunguttias</td>
  <td>Nurrumbunguttiasz</td>
  <td>Öreg ember; nyugati szürke óriáskenguru</td>
  <td>A Tejút fehér derengése</td>
 </tr>
 <tr>
  <td>Otchocut</td>
  <td>Otcsokat</td>
  <td>Nagy hal, valószínűleg (Maccullochella peelii)</td>
  <td>Delfin csillagkép (Delphinus)</td>
 </tr>
<!-- egyik forrás sem említi: --> 
 <tr>
  <td>Porkelong toute</td>
  <td>Porkelong tut</td>
  <td>Fog elvesztése</td>
  <td>Hullócsillag</td>
 </tr>

 <tr>
  <td>Pupperimbul</td>
  <td>Pupperimbul</td>
  <td>Egy pintyféle (Stagonopleura guttata); vagy (Hylacola cauta)</td>
  <td>Egy emutojást visz, ami a Nappá válik</td>
 </tr>
 <tr>
  <td>Purra</td>
  <td>Purra</td>
  <td>Vörös kenguru</td>
  <td>Capella</td>
 </tr>
 <tr>
  <td>Tchingal</td>
  <td>Csingel</td>
  <td>A magas ember; emu</td>
  <td>A Dél Keresztje közelében lévő sötét terület</td>
 </tr>
 <tr>
  <td>Totyarguil</td>
  <td>Totyarguil</td>
  <td>Bíborkoronás lóri</td>
  <td>Altair</td>
 </tr>
 <tr>
<!-- egyik forrás sem említi: -->
  <td>Tourchingboiongerra</td>
  <td>Turcsingbojongerra</td>
  <td>Tüskéslevelű növény (Needlewood hakea) és fehérhasú legyezőfarok nevű madár</td>
  <td>Coma Berenices</td>
 </tr>
  
 <tr>
  <td>Turte</td>
  <td>Turte</td>
  <td>Csillag</td>
  <td>Akármelyik csillag</td>
 </tr>
 <tr>
  <td>Tyrill</td>
  <td>Tyrill</td>
  <td>Térség; éjszakai égbolt</td>
  <td>Térség; éjszakai égbolt</td>
 </tr>
 <tr>
  <td>Unurgunit</td>
  <td>Unurgunit</td>
  <td>Egy gyíkféle (Amphibolurus muricatus)</td>
  <td>Sigma Canis Majoris</td>
 </tr>
 <tr>
  <td>Wanjel</td>
  <td>Wandzsel</td>
  <td>Hosszúnyakú teknős</td>
  <td>Pollux</td>
 </tr>
 <tr>
  <td>War</td>
  <td>War</td>
  <td>Varjú</td>
  <td>Canopus</td>
 </tr>
 <tr>
  <td>Warepil</td>
  <td>Warepil</td>
  <td>Ékfarkú sas</td>
  <td>Szíriusz</td>
 </tr>
 <tr>
  <td>Warring</td>
  <td>Warring</td>
  <td>Galaxis</td>
  <td>Tejút</td>
 </tr>
 <tr>
  <td>Weetkurrk</td>
  <td>Witkurrk</td>
  <td>Énekes bokorpacsirta</td>
  <td>Csillag a Bootes csillagképben, az Arcturustól nyugatra</td>
 </tr>
 <tr>
  <td>Won</td>
  <td>Won</td>
  <td>Bumeráng</td>
  <td>Corona Australis</td>
 </tr>
 <tr>
  <td>Yerredetkurrk</td>
  <td>Jerredetkurrk</td>
  <td>Kuvikfecske</td>
  <td>Achernar</td>
 </tr>
 <tr>
  <td>Yurree</td>
  <td>Jurri</td>
  <td>Legyezőfarkú kakukk</td>
  <td>Castor</td>
 </tr>
</table>

<h3>Szerzők</h3>
<p>A fenti ismertetés nagyrészt <i><a href="https://web.archive.org/web/20130624064204/http://johnmorieson.com" class='external text' title="http://johnmorieson.com" rel="nofollow">John Morieson</a></i> és <i><a href="http://sa.apana.org.au/~paulc/loreboorong2.html" class='external text' title="http://sa.apana.org.au/~paulc/loreboorong2.html" rel="nofollow">Paul Curnow</a></i> munkáján, továbbá a  

<i><a href="http://museumvictoria.com.au/education/ " class='external text' title="http://museumvictoria.com.au/education/" rel="nofollow">Museum Victoria, 2005, "Stories in the Stars – the night sky of the Boorong people"</a></i>

szövegén alapszik (Victoria Múzeum hivatkozott oldala 2015-ben nem elérhető).</p>

Egyes magyar fajneveknél felhasználtuk a 

<i><a href="http://hu.wikipedia.org" class='external text' title="http://hu.wikipedia.org" rel="nofollow">magyar Wikipédia</a></i>
megnevezéseit.</p>
