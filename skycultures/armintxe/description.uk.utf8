<h1>Печера Армінче, палеолітичні сузір'я сузір’їв</h1>
<p align="justify">Вхід до печери Армінче було відкрито у процесі міського будівництва. 1
травня 2016 року група спелеологів ADES увійшла до печери і відкрила чудові
гравюри мадленської культури. Вважається, що їх було створено між 12000 та
17.000 роками до нашої ери. Настінні гравюри у печерах є типом мистецьких
творів, який дуже важко виявити, оскільки вони є майже непомітними і
розташованими глибоко у печері. Цей же розпис є помітнішим за інші і, якщо
підсвітити його збоку, утворює захопливу картину.</p>

<h5 align="center"><img src="Armintxesala.png" width="800" height="380" /><br/>
</h5>
<ul>
<li align="justify"><a href="https://en.wikipedia.org/wiki/Armintxe_Cave" class='external text'
rel="nofollow">Вікіпедія</a></li>
<li align="justify"><a
href="http://actualid-ades.blogspot.com/2017/11/armintxe-archaeological-hydrogeological.html"
class='external text' rel="nofollow">Джерело Армінче</a></li>
</ul>

<h3 align="justify">Тваринні сузір'я </h3>
<p align="justify">Роком пізніше, один зі спелеологів, фотограф, вивчав малюнки і виявив, що на
основному з них зображено небозвід. На стіні було вигравірувано
палеолітичний планетарій, у якому сузір'я зображали тварин. На стіні печери
Армінче зображено весняне рівнодення</p> 
<p>Якщо ви хочете побачити сузір'я так, як їх зображено у печері, скористайтеся
такими параметрами: координати GPS:43°21′43″N 2°30′29″W, дата: -10500-6-10,
години:6:00. Вам слід вибрати художній шар із оригінальними зображеннями на
стіні печери. У цьому випадку шар сузір'їв є неважливим (у ньому скопійовано
початкові зображення). Потрібен монітор із розміром діагоналі двадцять або
більше дюймів. Деякі із зображень легко вписуються у картину зоряного неба,
зокрема хвіст лева та другий із гірських козлів. Розташування ж інших є не
таким очевидним — можливий простий збіг. На стіні є і інші малюнки, які
майже неможливо побачити. Їхня форма дуже суб'єктивна. Складається враження,
що автори гравюри намагалися знайти потрібних їм тварин у малюнку зірок для
завершення власного календаря, попри все. </p>
<p>Іншою характеристикою палеолітичних сузір'їв є те, що для їхніх контурів
люди використовували тьмяні зірки, а не найяскравіші. Здається, вони
намагалися знайти у зірках приховане послання.</p>

<h3 align="justify">Автор</h3>

<p align="justify">Файли цієї картини зоряного неба було створено Шаб'єром Гесурагою Хаурегі
(Xabier Gezuraga Jauregi), учасником і фотографом групи спелеології ADES,
який також захоплюється створенням знімків неба та погодних явищ. Після
відкриття він продовжив вивчення гравюр і створив теорію календаря у
Армінче, пояснивши використання тварин у малюнках на стіні печери прив'язкою
до пір року на основі руху зірок, Сонця і Місяця.</p>

<li align="justify"><a
href="https://barnebidaia.blogspot.com/2019/02/armintxe-paleolithic-sky-culture.html"
class='external text' rel="nofollow">Теорія</a>.</li>
<li align="justify"><a href="http://www.lekitxokozeruak.com/" class='external text'
rel="nofollow">Зображення неба</a>.</li>






