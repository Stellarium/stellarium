<h2>Кітайскія</h2>
<p>Кітайская культура захоўвае адзін з найпадрабязьнейшых збораў вынікаў назіраньняў за небам да 18 ст., калі заходняя астраномія зрабіла прарыў у дасьледаваньнях, пачаўшы выкарыстоўваць навуковыя мэтады.</p>

<p>У Stellarium на гэты час маецца толькі траціна кітайскага збору Сіньґуан (на кітайскай: 星官; на піньінь: xīngguān), кітайскія назвы зорак адсутнічаюць. Праект пад кіраўніцтвам Ґ.С.К.Лі працуе над пабудовай поўнай кітайскай нябеснай культуры для Stellarium на падставе зьвестак з <i>Ісянькаочэнь</i> (на кітайскай: 儀象考成; на піньінь: yíxiàngkǎochéng), імпэратарскага попісу астраноміі, скончанага ў 1756 годзе, які зьяўляецца галоўнай крыніцай кітайскіх назваў сіньґуан і зорак, якія выкарыстоўваюцца й сёньня.</p>

<h3>Сіньґуан</h3>
<p>Галоўнае адрозьненьне сіньґуан ад сузор'я ў тым, што сузор'е спасылаецца на пэўную вобласьць нябеснага купалу, а сіньґуан — толькі на пэўны рысунак з зорак. Найбліжэйшы тэрмін у заходняй астраноміі — «астэрызм», але, у адрозьненьне ад астэрызмаў, сіньґуан маюць афіцыйны статус.</p>

<p>Колькасьць сіньґуан была розная ў розныя часы кітайскай гісторыі, новыя сіньґуан былі створаныя калі сталі назірацца больш слабыя зоркі, і некаторыя старыя сіньґуан былі адкінутыя, калі іхны рысунак больш не назіраўся (найперш за кошт уласнага руху зорак). Сіньґуан каля паўднёвага нябеснага полюсу былі створаныя пад уплывам заходніх сузор'яў, прынесеных у Кітай каталіцкімі місіянэрамі.</p>

<p>Агулам Ісянькаочэнь утрымлівае 300 сіньґуан.</p>

<p>Выціснутыя заходнімі сузор'ямі, сіньґуан болей ня маюць актыўнага выкарыстаньня.</p>

<h3>Назвы зорак</h3>
<p>У традыцыйных кітайскіх назвах зорак назіраецца пэўная сыстэмнасьць: яны атрымоўваліся праз спалучэньне назвы сіньґуан, у якім знаходзіцца зорка, і ліку, які звычайна адлюстроўваў становішча зоркі ў сіньґуан. Калі ў часы Ісянькаочэн з дапамогай лепшых прылад сталі назірацца больш слабыя зоркі, іх называлі спалучэньнем назвы найбліжэйшага да зоркі сіньґуан зь лікам, які павялічваецца.</p>

<p>Агулам Ісянкаочэнь утрымлівае агулам 3083 зорак. Поўнага сьпісу, у якімі усім 3083 зоркам ставяцца адпаведнікі з сучасных каталёґаў, не існуе дагэтуль.</p>

<p>У адрозьненьне ад сіньґуан, традыцыйныя кітайскія назвы зорак усё яшчэ шырока ўжываюцца й сёньня, нават часьцей, чым абазначэньні Баера ці Флэмстыда.</p>

<h3>Стваральнік</h3>
<p><p>Гэтая нябесная культура была створаная <i>Кэры Бэрґлунд</i> з Дыджыталіс Эдукэйшн Салюшнз на падставе <a href="http://www.lcsd.gov.hk/CE/Museum/Space/StarShine/HKSkyMap/e_starshine_hkskymap.htm">Зорных карт Касьмічнага музэю Ганконґа</a>.</p> 
