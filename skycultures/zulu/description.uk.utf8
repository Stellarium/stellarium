<h1>Зулуська</h1>
<p>Згідно з широко розповсюдженими в Африці уявленнями, небо є суцільним
куполом, можливо, зробленим з синього каменю, який стоїть на землі і яким
рухається Сонце.</p>

<h2>Зіркова статистика</h2>
<ul>
<li><b>ісіЛімела — Плеяди:</b><br/>Плеяди є добре відомим зоряним скупченням. За звичайних умов можна
спостерігати шість або сім найяскравіших зірок скупчення. Багато з
південноафриканських племен вірять у те, що коли вперше можна бачити Плеяди
вранці (у серпні або на початку вересня), настає час сіяти. </li>
<li><b>оНдвенджана — Меч Оріона:</b><br/>Одним із описів Меча Оріона є квітка із довгим стеблом, наприклад,
лілія. Втім, значення, яке має назва цієї групи зірок, не однозначним,
оскільки слово «оНдвенджана» можна також означати високий об'єкт, зокрема
дерево або чоловіка.</li>
<li><b>Імпанбана — Пояс Оріона:</b><br/>Пояс Оріона є поєднанням перехрестя, собак і диких свиней. Якщо на небі
з'являлися зірки Поясу Оріона, мисливці мали бути обережнішими під час
полювання, оскільки поява цих зірок означала початок сезону парування у
диких свиней.</li>
<li><b>ісАндулела — Канопус:</b><br/>Канопус — яскрава зірка, яка з'являється на небі у пору збирання урожаю. Її
можна також пов'язати із червоногорлою зозулею. Цю зірку також
використовували як керівну для пастухів: її поява позначала час, коли слід
розпочинатися перегін до нових пасовищ у посушливий сезон. </li>
<li><b>Умтала Везінканьєзі — Чумацький Шлях:</b><br/> Умтхала Везінканьєзі означає «потік зірок». Назву пов'язано зі способом,
який плем'я нгуні використовувало для битв до того, як Шака Зулу революційно
змінив стратегію ближнього бою. Найсильніші воїни кидали списи або дротики,
і потік таких списів можна було спостерігати у повітрі.</li>
</ul>

<h2>Автори</h2>
<p>Дані цієї картини зоряного неба було приготовано Сукі Лок (Suki Lock) для
Південноафриканської астрономічної обсерваторії <a
href="http://www.saao.ac.za/">(SAAO)</a>, на основі даних, наданих Ауке
Штолеграаф (Auke Slotegraaf). До них було внесено зміни на основі зауважень
та даних Темби Матомели (Themba Matomela), Тембели Мантунгва (Thembela
Mantungwa) та Мдумізені Нксумало (Mdumiseni Nxumalo). Ініціатор проєкту —
Сивуїле Манксої (Sivuyile Manxoyi) після обговорення з професором Джарітою
Голбрук (Jarita Holbrook) та професором Кевіном Снедегаром (Kevin Snedegar)
щодо африканської культурної астрономії.</p>

<h2>Ліцензування</h2> 
<p>Цю картину зоряного неба надано за умов дотримання міжнародної громадської
ліцензії CC BY-ND 4.0 (ви можете використовувати її з будь-якою комерційною
або некомерційною метою, але маєте подякувати авторам і не можете змінювати
її. Дякуємо!).<br/>
Будь ласка, лишіть подяку Центру астрономічного спадку (CfAH).</p>
