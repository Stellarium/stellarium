<h2>Sibírska</h2>
<p>Názvy súhvezdí sibírskych národov sú len veľmi slabo preštudované. Oblasť je
obrovská a poznatky o súhvezdiach je ťažké spojiť do jedného obrazu. V tejto
kultúre oblohy sú znázornené len špecifické mená a objekty, ktoré sú typické
pre celú Sibír.</p>

<h3>Mliečna cesta</h3>
<p>Existuje značné množstvo názvov pre Mliečnu cestu, ale je možné ich rozlíšiť
do dvoch skupín - mená z minulosti (napr. <em>Husia cesta</em>) a mená z
neskoršieho obdobia (<em>Mamajova cesta</em>). Názvy z neskoršieho obdobia
sú jasne spojené s pamiatkou na Mongolsko-Tatársky vpád do Ruska.</p>

<h3>Plejády</h3>
<p>Plejády majú mnoho mien, dokonca viac ako Mliečna cesta, ale všetky zo
Sibíri je možné zredukovať na význam hviezdokopy ako vtáčieho hniezda. Medzi
nimi je najčastejšie <em>Kačacie hniezdo</em>.</p>

<h3>Ursa Major</h3>
<p>Na Sibíri je častým menom pre toto súhvezdie <em>Los</em> (aj keď vo
východnej Sibíri sa častejšie používa meno "Medveď").</p>

<h3>Orion</h3>
<p>Súhvezdie Orión je na Sibíri zvyčajne považované za tri hviezdy jeho pásu,
ktoré sa volajú <em>Kičigi</em> (Mláťačky). Pre severovýchodné Rusko je
typický obraz mláťačiek, ktoré stoja v rade. V európskej časti Ruska sa pod
názvom Kičigi zvyčajne myslí súhvezdie Malý medveď.</p>

<h3>Zdroje</h3>
<ul>
<li>Svjatskij, D.O. Astronomija Drevnej Rusi. - M., 2007. - 664 s.</li>
<li>Svjatskij, D.O. Pod svodom hrustaľnogo neba: Očerki po astraľnoj mifologii v
oblasti religioznogo i narodnogo mirovozzrenija. Izd. 2-e M.: Knižnyj dvor
"LIBROKOM", 2011. - 192 s.</li>
<li>Rut, M.E. Slovar astronimov. Zvezdnoje nebo po-russki. - M.: AST-PRESS
KNIGA, 2010. - 288 s.</li>
<li>Karpenko, Ju.A. Nazvanija zvezdnogo neba. - M.: Nauka, 1981. - 184 s.</li>
</ul>

