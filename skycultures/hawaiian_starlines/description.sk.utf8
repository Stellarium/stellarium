<h2>Havajské spojnice hviezd</h2>
<p>Toto sú spojnice hviezd, ktoré vyvinul Nainoa Thompson, používané
Polynézskou cestovateľskou spoločnosťou na navigovanie kánoí s plachtou s
použitím tradičných techník navigácie bez prístrojov cez tisícky míľ
otvoreného oceánu. Počas mnohých rokov si havajskí navigátori zapamätali
polohy hviezd pri ich východe a západe, aby vedeli svoj kurz.  Hľadač cesty
Nainoa Thompson vyvinul systém triedenia, aby tak pomohol v zapamätaní si
polôh hviezd na nebeskej sfére, tak, že rozdelil oblohu na štyri rovnako
veľké hviezdne spojnice.</p>


<h2>História</h2>
<p>Znalosti havajskej hviezdnej navigácie sa ústne predávali po mnohé
generácie.   Mnoho vedomostí o hviezdach a navigácii sa stratilo do
Havajskej renesancie v 70. rokoch minulého storočia. Polynézska
cestovateľská spoločnosť (PCS), založená v 1973, vytvorila v r. 1975
Hokule’a. Hokule’a je tradičné havajské kanoe s úlohou oživiť umenie
hľadania ciest. Muž zo Satawal, Mikronézie menom Mau Piailug bol majster
navigátor/hľadač cesty. Poznanie hľadania ciest a použitie oblohy pri
navigácii sa Mauovi dostalo od svojích predkov. Nainoa Thompson, súčasný
prezident PCS požiadal Maua, aby ho naučil navigáciu, pretože chcel oživiť
poznatky, ktoré kedysi Hawajčania stratili. S vedomosťami, ktoré sa naučil
od Maua, vytvoril havajský hviezdny kompas a hviezdne spojnice.</p>


<h2>Spojnice hviezd</h2>
<p>Každá spojnica hviezd je skupina hlavných hviezd, ktoré si pamätajú
navigátori. Hviezdy sú spojené a vytvárajú súhvezdia. navigátori si pamätajú
vychádzajúce a zapadajúce dómy hviezd, hviezdy, ktoré sa v každej spojnici
spájajú a čiary, ktoré smerujú priamo na sever a juh. Poloha hviezdnych
spojníc na nočnej oblohe sa mení pomaly s časom, každá sa stáva v noci
prevládajúcou podľa ročného obdobia. Hviezdne spojnice s ich súvisiacim
obdobím sú nasledovné: 
</p><p>
<table>
	<tr><td>1.</td><td><em>Ke Ka o Makali‘i </em></td><td>november až apríl    </td></tr>
	<tr><td>2.</td><td><em>Ka Iwikuamo‘o </em></td><td>apríl až júl        </td></tr>
	<tr><td>3.</td><td><em>Manaiakalani </em></td><td>máj až október       </td></tr>
	<tr><td>4.</td><td><em>Ka Lupe o Kawelo </em></td><td>september až február</td></tr>
</table>
</p>
  
<h3>Ke Ka o Makali’i</h3>
<p>V doslovnom preklade znamená “Vedro <em>Makali’i</em>”. Čiary sú pospájané
ako vedro v kánoe, ktoré vynáša <em>Ka Hei-Hei o Na Keiki</em> (Orión) a
<em>Makali’i</em> (Plejády) hore na oblohu. Pri cestovaní sa vedro používa
na vylievanie vody z trupu. </p>

<p>Hlavné hviezdy <em>Ke Ka o Makali’i</em> zo severu na juh sú
<em>Hokulei</em> (Capella), <em>Nanamua</em> (Castor), <em>Nanahope</em>
(Pollux), <em>Puana</em> (Prokyón) a <em>‘A’a</em> (Sírius). Tieto hviezdy
sa spájajú a tvoria tak vedro na oblohe. Hviezda Mintaka v Orióne je v tejto
spojnici dôležitá, pretože vychádza/zapadá priamo na východe/západe, čo dáva
navigátorovi jednoduchý ukazovateľ smeru. Mirzim (vedľa <em>‘A’a</em>
(Síria)) a <em>Ke Ali’i Kona i Ka Lewa</em> (Canopus) sú spojené a tvoria
južný ukazovateľ. <em>‘Ekekeuehuehu</em> (&theta; Aur, Mahasim) a
<em>‘Ekekeu’ena’ena</em> (&beta; Aur, Menkalinan) sú spojené a tvoria
severný ukazovateľ. V hviezdnych spojniciach sú rôzne severo-južné
ukazovatele a navigátori ich veľmi používajú.<p>

<h3>Ka Iwikuamo’o</h3>
<p><em>Ka Iwikuamo’o</em> sa prekladá ako chrbtica (doslova: chrbtica
jaštera). V tejto kultúre oblohy je spojnica  zobrazená ako chrbtica jaštera
alebo <em>mo’o</em>. Môže byť tiež považovaná za genealogickú chrbticu,
každá hviezda zobrazuje jednu generáciu.</p> 

<p>Samotná hviezdna spojnica začína s <em>Hokupa’a</em> (Polárkou),
najsevernejším ukazovateľom, keďže hviezda sa nikdy na oblohe neskryje,
stále je nad severom. <em>Hokupa’a</em> sa spája dole s <em>Na Hiku</em>
(Veľkým vozom). <em>Na Hiku</em> sa prekladá ako "Sedem", nakoľko vo Veľkom
voze je sedem hviezd. <em>Hokule’a</em> (Arktúr) a <em>Hikianalia</em>
(Spica) sú dve hviezdy uprostred hviezdnej spojnice. Dve kánoe PCS sú podľa
nich pomenované. <em>Hokule’a</em> je zenitová hviezda Havaja, čo znamená,
že keď ste v zemepisnej šírke Havajských ostrovov, budete ju mať nad
hlavou. <em>Hokule’a</em> je pre navigátorov veľmi dôležitá na nájdenie
cesty späť na Havaj. Význam <em>Hokule’a</em> je "hviezda šťastia", pretože
nájdenie cesty domov prináša šťastie. Vedľa <em>Hikianalia</em> sa nachádza
<em>Me’e</em>, kombinácia štyroch hviezd tvoriacich štvorec. <em>Me’e</em>
sa spája dole s <em>Hanaiakamalama</em> (Južný kríž), ktorý je južným
ukazovateľom <em>Ka Iwikuamo’o</em>.</p>

<h3>Manaiakalani</h3>
<p><em>Manaiakalani</em> sa prekladá ako "Udica náčelníka". To sa viaže k
legende poloboha Mauiho a rybieho háku. Mauimu pripisujú, že so svojim
magickým hákom na ryby vytiahol z mora ostrovy. </p>

<p>Táto spojnica hviezd pozostáva z dvoch súhvezdí - Trojuholník navigátora na
severe a Mauiho hák na juhu. Trojuholník navigátora tvoria tri hviezdy
<em>Hawaiki</em> (Deneb), <em>Keoe</em> (Vega) a <em>Humu</em> (Altair). (Je
to rovnaký obrazec ako Letný trojuholník moderných astronómov amatérov.)
Tieto hviezdy tiež predstavujú Polynézsky trojuholník: Hawai’i
(<em>Hawaiki</em>), Rapanui (<em>Keoe</em>), a Aotearoa (<em>Humu</em>).
Tieto tri ostrovy boli vytiahnuté Mauiho hákom (Škorpión). </p>

<p>Severný ukazovateľ sa nachádza v Trojuholníku navigátora, keď spojíte
<em>Hawaiki</em> (Deneb) a <em>Momonapikowalu</em> (&gamma; Cyg,
Sadr). Južné ukazovatele sú v rybom háku, keď spojíte <em>Mili’opu</em>
(&delta; Sco, Dschubba) a <em>Kahe</em> (&pi; Sco, Nur), hviezdy na špici
háku.</p>

<h3>Ka Lupe o Kawelo</h3>
<p><em>Ka Lupe o Kawelo</em> sa prekladá ako "Kawelov šarkan". Kawelo bol veľký
náčelník Kaua’i a O’ahu a táto spojnica hviezd znázorňuje šarkana, ktorého
stratil ako dieťa.</p>

<p>Spojnica začína hviezdou <em>‘Iwakeli’i</em>, čo znamená Fregata ebenová
(<em>Fregata Minor</em>). Tvar tohto súhvezdia (na západe známeho ako W
Kasiopeje) pripomína vtáka <em>‘iwa</em>, ktorý je známy tým, že vedie
moreplavcov k pevnine. Stred hviezdnej spojnice sa nazýva Kawelov šarkan
(veľký pegasov štvorec). Štyri hviezdy, ktoré ho tvoria sú pomenované podľa
Kawelovich najväčších predkoch: <em>Manokalanipo</em> (&delta; Peg,
Alpheratz), <em>Kakuhihewa</em> (&beta; Peg, Scheat), <em>Pi’ilani</em>
(&gamma; Peg, Algenib), a <em>Keawe</em> (&alpha; Peg, Markab). Všetci boli
vo svojej dobe slávni náčelníci. Hviezdna spojnica sa potom pripája k dvom
hviezdam <em>Pi’ikea</em> (&beta; Cet, Deneb Kaitos) a <em>Kukaniloko</em>
(&alpha; PsA, Fomalhaut). </p>

<p>Severný ukazovateľ sa nachádza medzi <em>Manokalanipo</em> (&delta; Peg,
Alpheratz) a <em>Kealohalani-po-keao</em> (&beta; Cas, Caph) v
<em>‘Iwakeli’i</em>. Južný ukazovateľ je spojený s <em>Keawe</em> (&alpha;
Peg, Markab) a <em>Kukaniloko</em> (&alpha; PsA, Fomalhaut).</p>

<h3>Externé zdroje</h3>	
<ul>
<li><a href="http://hokulea.com">Polynézska cestovateľská spoločnosť</a></li>
<li><a
href="http://pvs.kcc.hawaii.edu/ike/hookele/hawaiian_star_lines.html">Havajská
cestovateľská spoločnosť</a></li>
<li><a href="http://www.imiloahawaii.org/71/star-paths">Imiloa</a></li>
<li><a
href="http://archive.hokulea.com/ike/hookele/hawaiian_star_lines.html">Havajské
spojnice hviezd a mená hviezd</a></li>
</ul>

Terén pre havajský hviezdny kompas, ktorý sa má použiť s touto kultúrou
oblohy je k dispozícii v zbierke <a
href="https://stellarium.org/landscapes.html">Terénov Stellaria</a>.

<h2>Pozadie a poďakovanie</h2>
<p>
Za touto kultúrou oblohy stojí <em>majster navigátor</em> Mau Piailug zo
Satawal, ktorý naučil polynézske umenie nebeskej navigácie Nainou Thompsona,
ktorý vytvoril túto verziu kultúry oblohy, ktorá bola v 2013-17 použitá
Havajčanmi na plavbe okolo sveta počas Malama Honua - cesty polynézskeho
kánoe Hokule’a. Navigátori Hokule’a použili Stellarium ako nástroj. Táto
kultúra oblohy slúži ako nástroj pre praktizovanie polynézskej navigácie.</p>

<p>Technické prevedenie tejto kultúry hviezdnej oblohy bolo pridané v 2017
učiteľmi Darrenom Kamaluom a Christopherom Blakeom, študentami Jonahom Apom,
Nicholasom Koanui, Brendenom Aila a triedou Nebeskej navigácie na
Kamehamehovej škole Kapalama, Honolulu, Havaj. Obrázky: Kealoha Kaneakua. 
</p>
