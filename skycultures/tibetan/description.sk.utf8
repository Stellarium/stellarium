<h2>Tibetská (predbežná)</h2>

<p><em>Táto práca nie je dokončená a riešenie je provizórne. Pomôžte nám ju
prosím vylepšiť! (viď nižšie)</em></p>

<p>Počas cesty do Tibetskej autonómne oblasti (TAO) v Číne v roku 2019, som sa
zoznámil s veľmi komplexnými systémami astronomických a kalendárnych
výpočtov, ktoré majú v Tibete dlhú tradíciu.</p>

<p>Tradičná tibetská astronómia je silne ovplyvnená tantrou Kalacakra
importovanou z Indie a zmiešanou čínskym vplyvom.</p>


<table class="layout">
<tr>
<td><img src="MenTseeKhang_emblem.jpg" height="450" alt="Emblém Men Tsee Khang"/></td>
<td><img src="StagPhuDisk.jpg" height="450" alt="disk Stag Phu"/></td>
</tr>
<tr>
<td>Emblém na dverách ústavu Men Tsee Khang v Lhase</td>
<td>Plošina observatória Stag Phu. Tradičný kameň pre pozorovanie tieňa bol
vložený do betónovej plošiny a ukazuje tak mesačné dómy. Vonkajší kruh
zobrazuje postavy 12 znamení zvieratníka (ledva viditeľné, ale nižšie sú
zväčšené).</td>
</tr>
</table>
<p>
Ústav Men Tsee Khang pre Astrológiu a medicínu v Lhase (TAO) je hlavnou
inštitúciou pre tradičnú tibetskú medicínu a astrológiu - dva smery výskumu,
ktoré sú v tibetskej tradícii tesne príbuzné. Ústav má na starosti
každoročné vydávanie tibetského kalendára. Aj keď sa to dá zapísať
algoritmicky, experti z Men Tsee Khang v roku 2009 znovu postavili
kalendárne observatórium v kláštore Stag Phu, kde sa každého 17. marca
konajú pozorovania slnka pre kalibrovanie kalendára. V tento deň, ako sa
slnko vyšplhá po horskom hrebeni, jeho prvé lúče presvietia okno veže
observatória a dopadnú na konkrétnu skalu, ktorá je vložená do kruhovej
plošiny.
</p>

<h3>Zvieratník</h3>

<p>Zvieratník je rozdelený do 12 postáv, ktoré sú zväčša identické s klasickými
postavami zvieratníka známeho v Európe. Nasledovná tabuľka je od Cornuho, s
fotografiami zobrazujúcimi postavy na kruhovej plošine. Všimnite si nečakaný
vzhľad Raka. Je to žaba?
</p>

<table class="layout">
<tr><th colspan="2">IAU</th><th>Tibetská</th><th>Indická</th><th>Ilustrácia z plošiny</th></tr>
<tr><td><notr> 1</notr></td><td>Ari</td><td>Luk</td>    <td>Meṣa</td>   <td><img src="StagPhu_01_Ari.jpg" height=150 alt="Ari"/></td></tr>
<tr><td><notr> 2</notr></td><td>Tau</td><td>Lang</td>   <td>Vṛṣa</td>   <td><img src="StagPhu_02_Tau.jpg" height=150 alt="Tau"/></td></tr>
<tr><td><notr> 3</notr></td><td>Gem</td><td>Trik</td>   <td>Mithuna</td><td><img src="StagPhu_03_Gem.jpg" height=150 alt="Gem"/></td></tr>
<tr><td><notr> 4</notr></td><td>Cnc</td><td>Karkata</td><td>Karka</td>  <td><img src="StagPhu_04_Cnc_Frog.jpg" height=150 alt="Cnc"/></td></tr>
<tr><td><notr> 5</notr></td><td>Lev</td><td>Senge</td>  <td>Simha</td>  <td><img src="StagPhu_05_Leo.jpg" height=150 alt="Lev"/></td></tr>
<tr><td><notr> 6</notr></td><td>Vir</td><td>Pumo</td>   <td>Kanyā</td>  <td><img src="StagPhu_06_Vir.jpg" height=150 alt="Vir"/></td></tr>
<tr><td><notr> 7</notr></td><td>Lib</td><td>Sangwa</td> <td>Tulā</td>   <td><img src="StagPhu_07_Lib.jpg" height=150 alt="Lib"/></td></tr>
<tr><td><notr> 8</notr></td><td>Sco</td><td>Dikpa</td>  <td>Vṛscika</td><td><img src="StagPhu_08_Sco.jpg" height=150 alt="Sco"/></td></tr>
<tr><td><notr> 9</notr></td><td>Sgr</td><td>Zhu</td>    <td>Dhanus</td> <td><img src="StagPhu_09_Sgr.jpg" height=150 alt="Sgr"/></td></tr>
<tr><td><notr>10</notr></td><td>Cap</td><td>Chusin</td> <td>Makara</td> <td><img src="StagPhu_10_Cap.jpg" height=150 alt="Cap"/></td></tr>
<tr><td><notr>11</notr></td><td>Aqr</td><td>Bumpa</td>  <td>Kumbha</td> <td><img src="StagPhu_11_Aqr.jpg" height=150 alt="Aqr"/></td></tr>
<tr><td><notr>12</notr></td><td>Psc</td><td>Nya</td>    <td>Mīna</td>   <td><img src="StagPhu_12_Psc.jpg" height=150 alt="Psc"/></td></tr>
</table>



<h3>Mesačné dómy</h3>

<p>Emblém Men Tsee Khang zobrazuje 27 paličkových postáv pre mesačné dómy
zoradené do kruhu okolo stredovej postavy. Rovnaké postavy sú vyložené
jasnými kameňmi pospájanými čiernymi čiarami v cemente kruhovej plošiny,
ktorá bola postavená pri prestavbe observatória. Týchto 27 <em>gyukarov</em>
- postáv je popisovaných rovnako ako Indické <em>Nakṣatry</em> a predstavuje
13°20' dĺžky pozdĺž ekliptiky. Vlastne jeden z <em>gyukarov</em> je zložený
z 2 súhvezdí, preto je pomenovaných 28 <em>mesačných súhvezdí</em>.</p>


<p>No o presnej identifikácii tibetských mesačných zastavení sa mimo Tibetu vie
len veľmi málo. Väčšina literatúry je tibetská alebo čínska a nie sú
dostupné žiadne tibetské hviezdne mapy. Ani naši sprievodcovia nám
nedokázali nasledovné veci vysvetliť.</p>


<p>Nasledovná tabuľka bola prevzatá od Cornuho. Poznámka: Tibeťania začínajú
počítanie od nuly, kým Indovia od 1. </p>

<table class="layout">
<tr><th colspan="2">Gyukar</th><th colspan="2">Nakšatra</th><th>Hviezdy</th></tr>
<tr><td align="right"><notr> 0</notr></td><td>Takar, Yugu</td>     <td align="right"><notr> 1</notr></td><td>Aśvini</td>                 <td> &beta; Ari Sheratan</td></tr>
<tr><td align="right"><notr> 1</notr></td><td>Dranye</td>          <td align="right"><notr> 2</notr></td><td>Bharaṇī</td>                <td> 35 Ari</td></tr>
<tr><td align="right"><notr> 2</notr></td><td>Mindruk</td>         <td align="right"><notr> 3</notr></td><td>Kṛttikā</td>                <td> Plejády</td></tr>
<tr><td align="right"><notr> 3</notr></td><td>Narma</td>           <td align="right"><notr> 4</notr></td><td>Rohiṇī</td>                 <td> &alpha; Tau Aldebaran</td></tr>
<tr><td align="right"><notr> 4</notr></td><td>Go</td>              <td align="right"><notr> 5</notr></td><td>Mṛgaśirā</td>               <td> &lambda; Ori</td></tr>
<tr><td align="right"><notr> 5</notr></td><td>Lak</td>             <td align="right"><notr> 6</notr></td><td>Ārdrā</td>                  <td> &alpha; Ori Betelgeuse</td></tr>
<tr><td align="right"><notr> 6</notr></td><td>Nabso, Gyaltö</td>   <td align="right"><notr> 7</notr></td><td>Punarvasū</td>              <td> &beta; Gem Pollux</td></tr>
<tr><td align="right"><notr> 7</notr></td><td>Gyal, Gyalme</td>    <td align="right"><notr> 8</notr></td><td>Puṣya</td>                  <td> 5 Cnc</td></tr>
<tr><td align="right"><notr> 8</notr></td><td>Kak, Wa</td>         <td align="right"><notr> 9</notr></td><td>Aśleṣa</td>                 <td> &alpha; Hya</td></tr>
<tr><td align="right"><notr> 9</notr></td><td>Chu, Ta chen</td>    <td align="right"><notr>10</notr></td><td>Maghā</td>                  <td> &alpha; Leo Regulus</td></tr>
<tr><td align="right"><notr>10</notr></td><td>Dre, Ta chung</td>   <td align="right"><notr>11</notr></td><td>Purva-Phālgunī</td>         <td> &delta; Leo Zosma</td></tr>
<tr><td align="right"><notr>11</notr></td><td>Wo</td>              <td align="right"><notr>12</notr></td><td>Uttara-Phālgunī</td>        <td> &beta; Leo Denebola</td></tr>
<tr><td align="right"><notr>12</notr></td><td>Mezhi</td>           <td align="right"><notr>13</notr></td><td>Hasta</td>                  <td> &delta; Crv Algorab</td></tr>
<tr><td align="right"><notr>13</notr></td><td>Nakpa</td>           <td align="right"><notr>14</notr></td><td>Citrā</td>                  <td> &alpha; Vir Spica</td></tr>
<tr><td align="right"><notr>14</notr></td><td>Sari</td>            <td align="right"><notr>15</notr></td><td>Svātī</td>                  <td> &alpha; Boo Arcturus</td></tr>
<tr><td align="right"><notr>15</notr></td><td>Saga</td>            <td align="right"><notr>16</notr></td><td>Viśākhā</td>                <td> &alpha; Lib</td></tr>
<tr><td align="right"><notr>16</notr></td><td>Lhatsam</td>         <td align="right"><notr>17</notr></td><td>Anurādhā</td>               <td> &delta; Sco</td></tr>
<tr><td align="right"><notr>17</notr></td><td>Nrön, Deu</td>       <td align="right"><notr>18</notr></td><td>Jyeṣṭhā</td>                <td> &alpha; Sco Antares</td></tr>
<tr><td align="right"><notr>18</notr></td><td>Nup</td>             <td align="right"><notr>19</notr></td><td>Mūla</td>                   <td> &lambda; Sco Shaula</td></tr>
<tr><td align="right"><notr>19</notr></td><td>Chutö</td>           <td align="right"><notr>20</notr></td><td>Purvāṣadhā</td>             <td> &delta; Sgr</td></tr>
<tr><td align="right"><notr>20</notr></td><td>Chume</td>           <td align="right"><notr>21</notr></td><td>Uttarāṣadhā</td>            <td> &sigma; Sgr</td></tr>
<tr><td align="right"><notr>21</notr></td><td>Drozhin + Jizhin</td><td align="right"><notr>22</notr></td><td>Uttara-Āṣādhā + Śravaṇa</td><td> &alpha; Lyr Vega + &alpha; Aql Altair</td></tr>
<tr><td align="right"><notr>22</notr></td><td>Möndre</td>          <td align="right"><notr>23</notr></td><td>Dhaniāsṭha</td>             <td> &beta; Del</td></tr>
<tr><td align="right"><notr>23</notr></td><td>Möndru</td>          <td align="right"><notr>24</notr></td><td>Satabhiṣak</td>             <td> &lambda; Aqr</td></tr>
<tr><td align="right"><notr>24</notr></td><td>Trumtö</td>          <td align="right"><notr>25</notr></td><td>Purvabāadrapada</td>        <td> &alpha; Peg Markab</td></tr>
<tr><td align="right"><notr>25</notr></td><td>Trume</td>           <td align="right"><notr>26</notr></td><td>Uttarabhādrapada</td>       <td> &gamma; Peg, &alpha; And</td></tr>
<tr><td align="right"><notr>26</notr></td><td>Namdru, Shesa</td>   <td align="right"><notr>27</notr></td><td>Revati</td>                 <td> &sigma; Psc</td></tr>
</table>


<p>Mesačné dómy v tejto kultúre oblohy sú zobrazené ako asterizmy medzi
tradičnými 12 ptolemajovskými súhvezdiami zvieratníka.  Predpokladá sa, že
väčšina pochádza z indickej tradície, hlavne z Tantry Kalacakra, ale zdá sa,
že je prítomný aj čínsky vplyv, napr. číslo 11. Obrázky sú pripravené len
pre súhvezdia zvieratníka. Na severnej oblohe je zobrazených zopár ďalších
súhvezdí z  ptolemajovskej tradície na uľahčenie orientácie, ale ich mená sú
potlačené. Nemáme o nich žiadne informácie, ani či sú v Tibete verejne
známe. 
</p>


<h3>Prosíme, pomôžte nám</h3>
<p>Obrazce sú mojim vlastným pokusom o identifikáciu postáv mesačných dómov. S
ich umiestnením sme si istí len v prípade tých, ktoré sa dajú nájsť aj v
iných kultúrach oblohy, nepr. japonské mesačné dómy. Mnohé z nich sú
relatívne nejasné a obrazce sú pravdepodobne ľubovoľne otočené, ako
<em>gyukar 3</em>=Hyády. Iné si vyžadujú značnú voľnosť, aby sme ich
dokázali topologicky napasovať. V blízkych susedných oblastiach oblohy sa
našli alternatívne spárovania s hviezdami s podobnou topológiou
zorientovaných na embléme (sever=vonkajší kruh), čo ich spárovanie robí
nepravdepodobným. Iné sa zdajú byť prevzaté z čínskej tradície,
napr. č. 11. LM21 sa dá vysvetliť len, ak akceptujeme dve samostatné
postavy, ktoré nie sú spojené tak, ako na betónovom obrazci. Potom
predstavujú čínske súhvezdia <em>Vôl</em> a <em>Dievča</em> (ktoré je tiež
japonským mesačným zastavením <em>Žena</em>).
</p>
<p>
Alternatívne obrazce je možné nájsť v konfiguračných súboroch. Radi by sme
sa dozvedeli od expertov na tibetskú astronómiu, či môžu potvrdiť alebo
opraviť našu identifikáciu.
</p>

<h4>Ďalšia literatúra</h4>

<p>Tento článok je doplnený 3D modelom observatória Stag Phu, ktorý je možné
použiť s modulom 3D terén a je popísaný v: </p>

<p>Georg Zotti, Guntram Hazod, Martin Gamon, Hubert Feiglstorfer: A Calendar
Observatory in Tibet. Proc. SEAC2022, Timisoara University Press, 2023. (v
príprave) </p>


<h4>Autor</h4>
<p>Georg Zotti dňa 21 mája, 2019, prepracované júl-október 2023.</p>

