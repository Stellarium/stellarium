<h2>Cinese</h2> <p>La cultura cinese conserva uno dei pi&ugrave; dettagliati insiemi di 
dati osservativi del cielo prima del XVIII secolo, quando l'astronomia 
occidentale ha iniziato a dominare le scoperte attraverso l'applicazione del 
metodo scientifico.</p>

<p>Stellarium attualmente fornisce un terzo degli Xingguan cinesi, senza alcun 
nome di stelle. &Egrave; stato avviato un progetto, guidato da G.S.K.Lee, per 
costruire la serie completa delle costellazioni della cultura cinese per 
Stellarium, basandosi sulle informazioni contenute nello <i>Yixiangkaocheng</i>, 
un registro imperiale di astronomia finito nel 1756, che costituisce la 
principale fonte di informazioni sugli Xingguans cinesi tradizionali e sui nomi 
delle stelle utilizzati attualmente.</p>

<h3>Xingguans</h3> <p>La differenza principale tra uno Xingguan e una 
costellazione &egrave; che mentre la costellazione indica una determinata area sulla 
sfera celeste, uno Xingguan fa riferimento solo ad un certo numero di stelle.  La 
parola pi&ugrave; simile nell'astronomia occidentale &egrave; un asterismo, anche se a 
differenza degli asterismi, gli Xingguans sono ufficialmente riconosciuti.</p>

<p>Il numero di Xingguans varia nelle varie epoche della storia cinese: nuovi 
Xingguans venivano aggiunti quando venivano osservate stelle pi&ugrave; deboli, e alcuni 
Xingguans vecchi venivano cancellati quando il disegno non poteva pi&ugrave; essere 
osservato (principalmente a causa del moto proprio delle stelle). Gli Xingguans 
vicino al polo Sud celeste furono creati a seguito dell'introduzione in Cina 
delle costellazioni occidentali da parte dei missionari cattolici.</p>

<p>Sostituiti dalle costellazioni occidentali, gli Xingguans non sono pi&ugrave; in uso 
nella cultura cinese.</p>

<h3>Nomi delle stelle</h3> <p>I nomi tradizionali delle stelle cinesi sono stati 
assegnati sistematicamente combinando il nome dello Xingguan in cui si trova la 
stella e un numero, solitamente a seconda della posizione della stella nello 
Xingguan. Quando venivano scoperte stelle pi&ugrave; deboli, osservate nell'era dello 
Yixiangkaocheng con strumenti migliori, erano chiamate con il nome dello Xingguan 
a cui erano pi&ugrave; vicine con l'aggiunta di un numero.</p>

<p>Lo Yixiangkaocheng ha in totale 300 Xingguans. Un elenco completo con tutte 
le 3083 stelle corrispondenti dei cataloghi moderni ancora non esiste.</p>

<p>A differenza degli Xingguans, i nomi tradizionali delle stelle della cultura 
cinese sono ancora utilizzati, e spesso sono anche pi&ugrave; comuni delle denominazioni 
di Bayer/Flamsteed.</p>

<h3>Altri link</h3> 

<ul> 
<!-- DEAD LINK li><a href="http://www.lcsd.gov.hk/CE/Museum/Space/en_US/web/spm/starshine/interactive-star-maps.html">Mappe stellari dell'Hong Kong Space Museum</a></li --> 
<li><a href="http://ecuip.lib.uchicago.edu/diglib/science/cultural_astronomy/cultures_china-4.html">University of Chicago</a></li> 
<li><a href="http://en.wikipedia.org/wiki/Chinese_constellations">Chinese constellations (Wikipedia)</a></li>  
<li><a href="http://www.ianridpath.com/startales/startales2a.htm">http://www.ianridpath.com/startales/startales2a.htm</a></li>  
<li><a href="http://www.chinapage.com/astronomy/astronomy.html">http://www.chinapage.com/astronomy/astronomy.html</a> </li> 
<li><a href="http://commons.wikimedia.org/wiki/Category:Ancient_Chinese_astronomy">Yixiangkaocheng</a> (Wikimedia Commons)</li> 
<li><a href="http://en.wikipedia.org/wiki/Ferdinand_Verbiest">Ferdinand Verbiest</a> (Wikipedia)</li> 
</ul>


<h3>Autore</h3> <p>Le costellazioni di questa cultura sono state ricostruite 
grazie al contributo di <i>Karrie Berglund</i> della Digitalis Education 
Solutions, Inc. sulla base delle mappe celesti 
dell'<a href="http://www.lcsd.gov.hk/CE/Museum/Space/en_US/web/spm/starshine/interactive-star-maps.html">Hong Kong Space Museum</a>.</p>
