<h1>Leidenská Aratea</h1>
<p>Toto je rukopis z karolovského obdobia, z ktorého sú doposiaľ známe dve
kópie. Jedna sa našla v Metzi (Francúzsko), druhá v Leidene
(Holadnsko). Datuje sa do vlády karolovského kráľa Ľudovíta I. Pobožného
(778-840), ktorý mohol sám byť patrónom (alebo jeho manželka).</p>
<p>Rukopis pravdepodobne vytvorili okolo rokov 816-825 v Aachene alebo Metzi
(Lotrinsko) a bol vyhotovený z takých drahých materiálov, že sa predpokladá
kráľovský sponzor. Pozostáva z 99 listov pergamenu, z ktorých každý meria
22,5 x 20,0 cm (t.j. približne štvorec s šírkou papiera A4). Okrem
grafických znázornení obežných dráh planét a iných didaktických nákresov
obsahuje aj 35 celostránkových miniatúr zobrazujúcich staroveké postavy
súhvezdí.</p>
<p>Obrazce sú kreslené podľa nezachovanej rímskej predlohy, ale nie z glóbusu,
takže ku hviezdam nepasujú. Samotné hviezdy sú na obrázkoch rozložené len
symbolicky, t.j. počet hviezd v obrazci je zaznačený v rukopise vo forme
zlatých lístkov. Tieto však nie sú uložené na skutočných pozíciách hviezd na
oblohe, iba sú zbežne naznačené. Elly Deckerová v práci detailne diskutuje o
jej návrhu identifikácie.</p>
<p><img width="800" src="descr_pics/Aratea fol. 3v und 4r.jpg"/></p>
<p><i>Ukážka stránky zo stredovekého rukopisu zobrazuje tri obrazce Draco, Ursa
Maior a Ursa Minor s textom oproti.</i></p>

<h2>Ako sme pripravili túto kultúru oblohy?</h2>
<p>Ilustrácie jednotlivých obrazcov boli priamo vzaté z rukopisu (dodané
prof. D. Blumem, Jena, pre použitie v planetáriu). Stellarium pracuje s
bodovými súradnicami katalógu astrometrickej družice HIPPARCOS, takže museli
byť historické obrazce fixované tromi bodmi. Niektoré z plochých knižných
ilustrácií museli byť pre kupolu planetária mierne skreslené, aby
korešpondovali s hviezdami. Približná úprava bola možná až na ilustrácie
Škorpióna a Hadonosa.</p>
<p> V kupole planetária, t.j. proti tmavému pozadiu, nebolo možné rozoznať
tmavomodré a čierne časti rukopisu. Preto boli (napr. obrazec raka, rohy
kozoroha, kozy povozníka...) farebne invertované. Medvedice, ktoré by mali
byť tmavé, boli len jemne posunuté do červenej. V spodnom obrázku vidieť,
ako tieto obrazce vyzerali v origináli na lazuritovom pozadí a v tmavých
farbách.</p>
<p>Niektoré súhvezdia Leidenskej Aratey, najmä Cen + Lup, Vir, Lib, zanechávajú
veľké medzery na oblohe. Panna a Kentaur pravdepodobne neboli nakreslené,
pretože si maliar mohol myslieť, že ide o varianty obrázkov Sgr (Cen) a And
(Vir). Umelec z Leiedenskej Aratey nikdy nemapoval orazce na hviezdy. Aby
sme ich dokázali pochopiť, namapovala som ich do Stellaria a pridala mená,
paličkové obrazce súhvezdí a mená jednotlivých hviezd z Almagestu. Almagest
je kniha matematickej astronómie z 2. storočia (t.j. z vlády rímskeho cisára
Hadriána), kým Aratova báseň popisuje oveľa staršiu (~300 p.n.l.) grécku
kultúru oblohy. Spolu s Almagestom boli napísané pôvodne po grécky, ale
Leidenská Aratea pravdepodobne odkazuje na latinský preklad Aratovej básne a
rímske kresby.</p>
<p>Nasledujúca tabuľka udáva zoznam originálnych mien súhvezdí v stĺpcoch 2 a
3, a v stĺpci 4 je ilustrácia z rukopisu.</p>
<p>
<table class="nomenclature">
	<tr valign="top">
		<td><b>Latinský názov, skratka</b></td>
		<td><b>Pôvodný grécky názov</b></td>
		<td><b>Preklad</b> (priamy)</td>
		<td><b>Obrázok</b></td>
	</tr>
	<tr valign="top">
		<td><notr>Ursa Minor, Ursa Maior, Draco<br />UMi, UMa, Dra</notr></td>
		<td><notr>&Mu;&iota;&kappa;&rho;&#942; &#702;&#714;&Alpha;&rho;&kappa;&tau;&omicron;&sigmaf;, &Mu;&epsilon;&gamma;&alpha;&lambda;&#942; &#702;&#714;&Alpha;&rho;&kappa;&tau;&omicron;&sigmaf;, &Delta;&rho;&#940;&kappa;&omega;&nu;</notr></td>
		<td>Malá medvedica, Veľká medvedica, Drak (latinský) / Had (grécky)</td>
		<td><img width="255" src="descr_pics/aratea_small_dra.jpg"/></td>
	</tr>
	<tr valign="top">
		<td><notr>King Cepheus, Cep</notr></td>
		<td><notr>&Kappa;&eta;&phi;&epsilon;&#973;&sigmaf;</notr></td>
		<td>Kefeus</td>
		<td><img width="255" src="descr_pics/aratea_small_cep.jpg"/></td>
	</tr>
	<tr valign="top">
		<td><notr>Bootes, Boo</notr></td>
		<td><notr>&Beta;&omicron;&#974;&tau;&eta;&sigmaf;</notr></td>
		<td>Povozník (latinský), Oráč (grécky)</td>
		<td><img width="255" src="descr_pics/aratea_small_boo.jpg"/></td>
	</tr>
	<tr valign="top">
		<td><notr>Northern Crown, CrB</notr></td>
		<td><notr>&Sigma;&tau;&#941;&phi;&alpha;&nu;&omicron;&sigmaf;</notr></td>
		<td>Koruna (latinský), Veniec (grécky)</td>
		<td><img width="255" src="descr_pics/aratea_small_crB.jpg"/></td>
	</tr>
	<tr valign="top">
		<td><notr>Hercules, Her</notr></td>
		<td><notr>&#702;&Epsilon;&nu;&gamma;&#972;&nu;&alpha;&sigma;&iota;&nu;</notr></td>
		<td>Herkules (latinský), Kľačiaci (grécky)<br />Hviezda medzi nohami je dobre známa chyba na obrázku: kreslič očividne vzal
za model Pastiera; poloha nôh, pastierska palica (namiesto Herkulovho
kyjaku) a hviezda medzi kolenami sú rovnaké.</td>
		<td><img width="255" src="descr_pics/aratea_small_her.jpg"/></td>
	</tr>
	<tr valign="top">
		<td><notr>Lyra, Lyr</notr></td>
		<td><notr>&Lambda;&#973;&rho;&alpha;</notr></td>
		<td>Lýra</td>
		<td><img width="255" src="descr_pics/aratea_small_lyr.jpg"/></td>
	</tr>
	<tr valign="top">
		<td><notr>Cygnus, Cyg</notr></td>
		<td><notr>&#702;&#714;&Omicron;&rho;&nu;&iota;&sigmaf;</notr></td>
		<td>Vták [neurčitý]</td>
		<td><img width="255" src="descr_pics/aratea_small_cyg.jpg"/></td>
	</tr>
	<tr valign="top">
		<td><notr>Cassiopeia, Cas</notr></td>
		<td><notr>&Kappa;&alpha;&sigma;&sigma;&iota;&#941;&pi;&epsilon;&iota;&alpha;</notr></td>
		<td>Kráľovná Kassiepeia </td>
		<td><img width="255" src="descr_pics/aratea_small_cas.jpg"/></td>
	</tr>
	<tr valign="top">
		<td><notr>Perseus, Per</notr></td>
		<td><notr>&Pi;&epsilon;&rho;&sigma;&epsilon;&#973;&sigmaf;</notr></td>
		<td>Perseus<br />zrkadlové zobrazenie</td>
		<td><img width="255" src="descr_pics/aratea_small_per.jpg"/></td>
	</tr>
	<tr valign="top">
		<td><notr>Auriga, Aur</notr></td>
		<td><notr>&#703;&Eta;&nu;&#943;&omicron;&chi;&omicron;&sigmaf;</notr></td>
		<td>Vozataj</td>
		<td><img width="255" src="descr_pics/aratea_small_aur.jpg"/></td>
	</tr>
	<tr valign="top">
		<td><notr>Aquila et Sagitta,<br />Aql </notr>a<notr> Sge</notr></td>
		<td><notr>&#702;&Alpha;&epsilon;&tau;&#972;&sigmaf; </notr>a<notr> &#702;&Omicron;&iota;&sigma;&tau;&#972;&sigmaf;</notr></td>
		<td>Orol so šípom</td>
		<td><img width="255" src="descr_pics/aratea_small_aql.jpg"/></td>
	</tr>
	<tr valign="top">
		<td><notr>Delphinus, Del</notr></td>
		<td><notr>&Delta;&epsilon;&lambda;&phi;&#943;&sigmaf;</notr></td>
		<td>Delfín <br /> V gréckom orignáli (Aratos, ~300 p.n.l.) nebolo žiadne súhvezdie
Koník. Farneseho glóbus (rovnako aj Mainzský glóbus a Kugel glóbus)
zobrazujú značne veľkého Delfína, zaberajúceho miesto aj Koníkovi. Preto som
nasledovala túto Aratovskú tradíciu aj pre kultúru Leidenská Aratea.</td>
		<td><img width="255" src="descr_pics/aratea_small_del.jpg"/></td>
	</tr>
	<tr valign="top">
		<td><notr>Pegasus, Peg</notr></td>
		<td><notr>&#703;&#714;&Iota;&pi;&pi;&omicron;&sigmaf;</notr></td>
		<td>Pegas (meno okrídleného koňa; latinský), Kôň (grécky)</td>
		<td><img width="255" src="descr_pics/aratea_small_peg.jpg"/></td>
	</tr>
	<tr valign="top">
		<td><notr>Andromeda, And</notr></td>
		<td><notr>&#702;&Alpha;&nu;&delta;&rho;&omicron;&mu;&#941;&delta;&alpha;</notr></td>
		<td>Princezná Androméda</td>
		<td><img width="255" src="descr_pics/aratea_small_and.jpg"/></td>
	</tr>
	<tr valign="top">
		<td><notr>Triangulum, Tri</notr></td>
		<td><notr>&Tau;&rho;&#943;&gamma;&omega;&nu;&omicron;&sigmaf;</notr></td>
		<td>Trojuholník</td>
		<td><img width="255" src="descr_pics/aratea_small_tri.jpg"/></td>
	</tr>
	<tr valign="top">
		<td><notr>Aries, Ari</notr></td>
		<td><notr>&Kappa;&rho;&iota;&#972;&sigmaf;</notr></td>
		<td>Baran<br />(skáčuci cez kruh, čo je symbol pre rok; rímsky nový rok bol na jar).</td>
		<td><img width="255" src="descr_pics/aratea_small_ari.jpg"/></td>
	</tr>
	<tr valign="top">
		<td><notr>Taurus, Tau</notr></td>
		<td><notr>&Tau;&alpha;&upsilon;&#771;&rho;&omicron;&sigmaf;</notr></td>
		<td>Býk</td>
		<td><img width="255" src="descr_pics/aratea_small_tau.jpg"/></td>
	</tr>
	<tr valign="top">
		<td><notr>M45, </notr>Plejády</td>
		<td></td>
		<td>Plejády<br />alebo Sedem sestier</td>
		<td><img width="255" src="descr_pics/aratea_small_plei.jpg"/></td>
	</tr>
	<tr valign="top">
		<td><notr>Gemini, Gem</notr></td>
		<td><notr>&Delta;&#943;&delta;&upsilon;&mu;&omicron;&iota;</notr></td>
		<td>Dvojičky</td>
		<td><img width="255" src="descr_pics/aratea_small_gem.jpg"/></td>
	</tr>
	<tr valign="top">
		<td><notr>Cancer, Cnc</notr></td>
		<td><notr>&Kappa;&alpha;&rho;&kappa;&#943;&nu;&omicron;&sigmaf;</notr></td>
		<td>Cancer<br /><i>Rak bol zosvetlený.</i></td>
		<td><img width="255" src="descr_pics/aratea_small_cnc.jpg"/></td>
	</tr>
	<tr valign="top">
		<td><notr>Leo, Leo</notr></td>
		<td><notr>&Lambda;&#941;&omega;&nu;</notr></td>
		<td>Lev<br />zrkadlové zobrazenie</td>
		<td><img width="255" src="descr_pics/aratea_small_leo.jpg"/></td>
	</tr>
	<tr valign="top">
		<td><notr>Virgo, Vir</notr></td>
		<td><notr>&Pi;&alpha;&rho;&theta;&#941;&nu;&omicron;&sigmaf;</notr></td>
		<td>Panna<br />Zdá sa, že rukopis obsahuje len jednu kresbu pre obrazce, ktoré sú
znázornené dvakrát: Strelec je zobrazený ako kentaur a súhvezdie Kentaur
chýba, Androméda je namaľovaná ako mladá deva, ale druhá deva pre súhvezdie
Panna chýba.</td>
		<td>chýba</td>
	</tr>
	<tr valign="top">
		<td><notr>Libra, Lib</notr></td>
		<td><notr>&Chi;&eta;&lambda;&alpha;&#943;</notr></td>
		<td>Váhy (latinský, od 1. stor. n.l. u Gemina a Manilia; prenesené v štýle
Babylonskej renesancie),
		<br />Klepetá [škorpióna] (Grécka)<br />Klepetá škorpióna naozaj pokrývajú túto oblasť.</td>
		<td>chýba</td>
	</tr>
	<tr valign="top">
		<td><notr>Ophiuchus et Serpens, Scorpius,<br />Oph + Ser </notr>a<notr> Sco</notr></td>
		<td><notr>&#702;&Omicron;&phi;&iota;&omicron;&#973;&chi;&omicron;&sigmaf;, &#702;&#714;&Omicron;&phi;&iota;&sigmaf; </notr>a<notr> &Sigma;&kappa;&omicron;&rho;&pi;&#943;&omicron;&sigmaf;</notr></td>
		<td>Hadonos a Škorpión (odvtedy obaja v zvieratníku)<br />zrkadlové zobrazenie</td>
		<td><img width="255" src="descr_pics/aratea_small_oph.jpg"/></td>
	</tr>
	<tr valign="top">
		<td><notr>Sagittarius, Sgr</notr></td>
		<td><notr>&Tau;&omicron;&xi;&#972;&tau;&eta;&sigmaf;</notr></td>
		<td>Lukostrelec</td>
		<td><img width="255" src="descr_pics/aratea_small_sgr.jpg"/></td>
	</tr>
	<tr valign="top">
		<td><notr>Capricornus, Cap</notr></td>
		<td><notr>&Alpha;&#943;&gamma;&#972;&kappa;&epsilon;&rho;&omicron;&sigmaf;</notr></td>
		<td>Koza rohatá</td>
		<td><img width="255" src="descr_pics/aratea_small_cap.jpg"/></td>
	</tr>
	<tr valign="top">
		<td><notr>Aquarius, Aqr</notr></td>
		<td><notr>&#703;&Upsilon;&delta;&rho;&omicron;&chi;&#972;&omicron;&sigmaf;</notr></td>
		<td>Vodolej<br />zrkadlové zobrazenie (aj keď z predného pohľadu)</td>
		<td><img width="255" src="descr_pics/aratea_small_aqr.jpg"/></td>
	</tr>
	<tr valign="top">
		<td><notr>Pisces, Psc</notr></td>
		<td><notr>&#702;&Iota;&chi;&theta;&#973;&epsilon;&sigmaf;</notr></td>
		<td>Ryby</td>
		<td><img width="255" src="descr_pics/aratea_small_psc.jpg"/></td>
	</tr>
	<tr valign="top">
		<td><notr>Cetus, Cet</notr></td>
		<td><notr>&Kappa;&eta;&#771;&tau;&omicron;&sigmaf;</notr></td>
		<td>Morská obluda zvaná Cetus</td>
		<td><img width="255" src="descr_pics/aratea_small_cet.jpg"/></td>
	</tr>
	<tr valign="top">
		<td><notr>Orion, Ori</notr></td>
		<td><notr>&#702;&Omega;&rho;&#943;&omega;&nu;</notr></td>
		<td>Orion<br /><i>zrkadlové zobrazenie</i><br />Zajac v tomto zobrazení zmazaný a nahradený zajacom z jeho jedno-stránkovej
maľby.</td>
		<td><img width="255" src="descr_pics/aratea_small_ori.jpg"/></td>
	</tr>
	<tr valign="top">
		<td><notr>Eridanus, Eri</notr></td>
		<td><notr>&Pi;&omicron;&tau;&alpha;&mu;&#972;&sigmaf;</notr></td>
		<td>rieka Eridanus (latinský), bezmenná Rieka (grécky);<br />tu je zobrazený boh rieky</td>
		<td><img width="255" src="descr_pics/aratea_small_eri.jpg"/></td>
	</tr>
	<tr>
		<td><notr>Lepus, Lep</notr></td>
		<td><notr>&Lambda;&alpha;&gamma;&omega;&#771;&sigmaf;</notr></td>
		<td>Zajac<br /><i>zobrazený dvakrát: raz medzi nohami Orióna, raz samostatne; pre túto
vizualizáciu sme odstránili zajaca spomedzi nôh Orióna. Samostatne
nakreslený zajac beží v smere písania, ale zajac medzi nohami Orióna beží v
smere skutočného pohybu Slnka. Preto by sa na obrazec súhvezdia malo pozerať
ako zrkadlovo obrátený, oproti ilustrácii v knihe: toto je možné vidieť aj
na kresbe zajaca medzi nohami Orióna.</i></td>
		<td><img width="255" src="descr_pics/aratea_small_lep.jpg"/></td>
	</tr>
	<tr valign="top">
		<td><notr>Canis Maior, CMa</notr></td>
		<td><notr>&Kappa;&#973;&omega;&nu;</notr></td>
		<td>Pes<br />zrkadlové zobrazenie malého psa</td>
		<td><img width="255" src="descr_pics/aratea_small_cma.jpg"/></td>
	</tr>
	<tr valign="top">
		<td><notr>Canis Minor (Procyon), CMi</notr></td>
		<td><notr>&Pi;&rho;&omicron;&kappa;&#973;&omega;&nu;</notr></td>
		<td>Hviezda pred psom <br /> zrkadlové zobrazenie<br />(asterizmus troch hviezd tvoriacich malého psa spomínal už Eratostenés, ale
názov obrazca bol stále "Prokyón"). Procyon je latinizovaný termín gréckeho
slova (s "k").</td>
		<td><img width="255" src="descr_pics/aratea_small_cmi.jpg"/></td>
	</tr>
	<tr valign="top">
		<td><notr>Argo, Arg</notr></td>
		<td><notr>&#702;&Alpha;&rho;&gamma;&omega;</notr></td>
		<td>Loď &quot;Argo&quot;<br />zrkadlové zobrazenie</td>
		<td><img width="255" src="descr_pics/aratea_small_arg.jpg"/></td>
	</tr>
	<tr valign="top">
		<td><notr>Hydra, Crater, Corvus<br />Hya, Crt, Crv</notr></td>
		<td><notr>&#703;&#714;&Upsilon;&delta;&rho;&omicron;&sigmaf;, &Kappa;&rho;&alpha;&tau;&#942;&rho;, &Kappa;&oacute;&rho;&alpha;&xi;</notr></td>
		<td>Vodný had, Nádoba (Pohár), Havran</td>
		<td><img width="255" src="descr_pics/aratea_small_hya.jpg"/></td>
	</tr>
	<tr valign="top">
		<td><notr>Centaurus, Cen</notr></td>
		<td><notr>&Kappa;&#941;&nu;&tau;&alpha;&upsilon;&rho;&omicron;&sigmaf;</notr></td>
		<td>Kentauros<br />zdá sa, že dvojité súhvezdia boli namaľované len raz: Strelec zobrazený v
rukopise ako kentaur, súhvezdie Kentaur (kentaurus s obetným zvieraťom) nie
je zobrazený<br />(rovnako, Androméda zobrazená, ale nie Panna)</td>
		<td>chýba</td>
	</tr>
	<tr valign="top">
		<td><notr>Lupus, Lup</notr></td>
		<td><notr>&Theta;&eta;&rho;&#943;&omicron;&nu;</notr></td>
		<td>obluda<br />(v gréckom origináli (Aratos, ~300 p.m.l.) nebol Vlk samostatné súhvezdie,
ale časť súhvezdia Kentaur, ktoré tu chýba).</td>
		<td>chýba</td>
	</tr>
	<tr valign="top">
		<td><notr>Ara, Ara</notr></td>
		<td><notr>&Theta;&upsilon;&mu;&iota;&alpha;&tau;&#942;&rho;&iota;&omicron;&nu;</notr></td>
		<td>Oltár</td>
		<td><img width="255" src="descr_pics/aratea_small_ara.jpg"/></td>
	</tr>
	<tr valign="top">
		<td><notr>Corona Australis, CrA</notr></td>
		<td><notr>&Sigma;&tau;&#941;&phi;&alpha;&nu;&omicron;&sigmaf; &Nu;&#972;&tau;&iota;&omicron;&sigmaf;</notr></td>
		<td>Južná koruna (latinský), Južný veniec (grécky)</td>
		<td>chýba</td>
	</tr>
	<tr valign="top">
		<td><notr>Piscis Austrinus, PsA</notr></td>
		<td><notr>&Nu;&#972;&tau;&iota;&omicron;&sigmaf; &#702;&Iota;&chi;&theta;&#973;&sigmaf;</notr></td>
		<td>Južná ryba<br />("Veľká ryba" pre Eratostenésa a Arata v Gréckej kultúre) <br />Je tak tmavo nakreslená, že nedokážete rozoznať hviezdy. Preto sme posunuli
farby do modro-zelenej schémy namiesto do pôvodnej červeno-fialovej.</td>
		<td><img width="255" src="descr_pics/aratea_small_psA.jpg"/></td>
	</tr>
</table>
</p>
<h2>Literatúra</h2> 
<h3>Pre samotnú Arateu:</h3> 
<ul> 
	<li>Blume, Dieter; Haffner, Mechthild; Metzger, Wolfgang: Sternbilder des
Mittelalters und der Renaissance: Porträts aus der Geschichte der
Leibnizschen Wissenschaftsakademie, Band I-II, de Gruyter, 2012-2016</li>
	<li>Dekker, Elly: The Provenance of the Stars in the Leiden Aratea Picture Book,
Journal of the Warburg and Courtauld Institutes Vol. 73 (2010), pp. 1-37</li>
	<li>Katzenstein, Ranee and Savage-Smith, Emily: The Leiden Aratea &mdash;
Ancient Constellations in a medieval manuscript, The Paul Getty Museum,
Malibu California, 1988</li>
</ul>
<h3>Pre Ptolemaia (v porovnaní): katalóg hviezd Almagest</h3> 
<ul> 
	<li>Heiberg, J. L. (Ed.): Claudii Ptolemaei: Syntaxis Mathematica, Teubner,
Leipzig, 1898</li>
	<li>Hoffmann, S. M.: Hipparchs Himmelsglobus, Springer, Wiesbaden/ New York,
2017</li>
	<li>Toomer, G. J.: Ptolemy's Almagest, Duckworth, London, 1984</li>
</ul>
<h2>Spôsob férového použitia</h2>
<p>Túto kultúru oblohy poskytujeme zdarma, ale autori si zaslúžia byť citovaní
podľa bežných pravidiel. Ďakujeme!</p>

<h2>Autor</h2>
<p>Túto kultúru oblohy do Stellaria pridala Susanne M. Hoffmannová
(service@uhura-uraniae.com) a pôvodne ju vytvorila v spolupráci s
prof. dr. Dieterom Blumem (Art History, FSU Jena, Nemecko) pre planetárium v
Jene.</p>

<h5 align="center">napísané v angličtine: <br/>autori </h5>
