<h1>Arabská</h1>
<p>Túto arabskú kultúru oblohy, ktorá sa používa už viac ako tisíc rokov,
najviac ovplyvnila grécka astronómia, hlavne ptolemajovská.</p>
<p><a href="http://www.ianridpath.com/startales/startales1b.htm"
class='external text' rel="nofollow"><img src="Book_of_Fixed_Stars3.png" width="210" height="152" /></a> Zobrazenie Orióna, ako je vidieť zo Zeme (vľavo) a zrkadlový obraz z
kópie al-Súfiho Knihy stálic z 13. storočia. V tejto verzii sa Oriónov štít
stal dlhým rukávom, typickým pre islamské oblečenie.</p>
<p>Ptolemajos, grécky astronóm, ktorý žil a pracoval okolo r. 100-178 n.l. v
Alexandrii, Egypte, zozbieral staroveké grécke popisy 1022 hviezd vo svojej
slávnej knihe Veľký systém astronómie, spopularizovaný pod skráteným
arabským názvom - Almagest. Ptolemajov hviezdy katalóg ich zoskupil do 48
súhvezdí, spolu s odhadom jasnosti založenom hlavne na pozorovaniach
starších gréckych astronómov, ako napr. Hipparcha.</p>
<p>Ptolemaiova kniha bola dvakrát preložená do arabčiny v 9. storočí a stala sa
slávnou. Mnohé popisy hviezd z arabčiny v Almageste sa začali široko
používať ako mená hviezd.</p>
<h3>Súhvezdia</h3>
<p>Táto arabská kultúra oblohy používa 48 klasických súhvezdí Grékov. Tieto
súhvezdia popísali viacerí arabskí a islamskí spisovatelia. Jedným z tých,
ktorí zanechali nezmazateľný vplyv na arabských pozorovateľov a štúdium
hviezd, je astronóm Abú al-Husajn Abd Al-Rahmán al-Súfí (903-986), známy pod
latinizovaným menom Azophi, ktorý systematicky revidoval Ptolemajov hviezdny
katalóg. Al-Súfí vydal opravenú a aktualizovanú verziu Ptolemajovho
Almagestu vo veľkom diele zvanom Kitáb suwar al-kawakib (Kniha stálic),
dokončenom okolo r. 964 n.l. Na základe gréckeho dedičstva obsahovala
Al-Súfího práca aj zoznam vlastných arabských mien hviezd, ich veľkosti
určené samotným Al-Súfím a dve kresby každého súhvezdia. Jednu ako je
súhvezdie vidieť na oblohe a druhú obrátenú sprava-doľava, ako by vyzerala
na nebeskej sfére. Najstaršiu dochovanú kópiu vydal jeho syn okolo r. 1010
n.l. a je uložená v Bodleianovej knižnici, v Oxforde (MS Marsh 144).</p>
<p align="center"><a href="http://www.atlascoelestis.com/alsufi%20Suwar.htm">Na tejto stránke
môžete vidieť nádherné ilustrácie súhvezdí a ukážku hviezdnych tabuliek v
starom rukopise z al-Súfího knihy.</a></p>
<p align="center"><img src="al_sufi_altre_006_copia.png" width="210" height="152" /><br />Veľryba, ako je vidieť na oblohe</p>
<h3>Pôvod mien hviezd</h3>
<p>Bez ohľadu na pôvod, takmer všetky mená hviezd pochádzajú zo starých
tradícií. Patria do kolektívneho kultúrneho dedičstva ľudstva.</p>
<p>Oficiálne názvy súhvezdí sú zväčša obmedzené na staré pomenovania a zvyčajne
len jasné hviezdy majú meno. Väčšina mien hviezd sa viaže k svojmu
súhvezdiu, napr. hviezda Deneb znamená "chvost" a označuje tú časť súhvezdia
Cygnus (Labute).</p>
<p>Iné popisujú samotnú hviezdu, napríklad Sírius, ktorý sa doslova prekladá
ako "páliaci", vhodné pomenovanie pre najjasnejšiu hviezdu oblohy. Mnoho
jasných hviezd nesie arabské mená, v ktorých "al" zodpovedá určitému členu a
často sa objavuje vpredu, napr. "Algol", "ten ghúl". Jeho používanie sa
časom stalo ľubovoľným. Preto sú viaceré mená hviezd arabského pôvodu niekde
uvádzané s alebo bez predpony al. Väčšina ostatných mien hviezd zdedila
staršie grécke, latinské, či čínske mená.</p>
<p>Keď sa od začiatku 12. stor. začali prekladať arabské text do latinčiny,
tradičné arabské mená prešli do latinského sveta. Často sa však pritom
riadne skomolili, alebo sa úplne zmenil ich význam. V extrémnych prípadoch
vznikli slová úplne bez významu. Iné názvy boli mylne presunuté z jednej
hviezdy na druhú, takže také meno mohlo odkazovať na úplne iné súhvezdie
(grécke, či arabské), než na to, v ktorom pôvodná hviezda ležala.</p>
<p>Napriek týmto nedostatkom, väčšina mien hviezd, ktoré sa prijali počas
renesancie, je arabského pôvodu.</p>
<p>Miestne tradície islamských národov na Arabskom polostrove a Strednom
východe majú svoje mená pre viaceré jasné hviezdy, ako
napr. Aldebaran. Spoločne považovali samostatné hviezdy za zvieratá alebo
ľudí. Napríklad hviezdy, ktoré poznáme ako &alpha; a &beta; Ophiuchi, boli
považované za pastiera a jeho psa, kým susedné hviezdy tvorili obrazec poľa
s ovcami. Niektoré arabské mená boli staré niekoľko storočí a ich význam
nepoznal dokonca ani Al-Súfí a jeho súčasníci. Dodnes sú teda neznáme. Iné
mená, ktoré používal Al-Súfí a jeho súčasníci, boli priame preklady z
Ptolemajových popisov. Napríklad meno Fomalhaut pochádza z arabského "ústa
južnej ryby", čo je popis z Ptolemajovho Almagestu.</p>
<h3>Externé zdroje</h3>
<ul>
<li><a href="http://en.wikipedia.org/wiki/Abd_al-Rahman_al-Sufi" class='external
text' rel="nofollow">Abd al-Rahman al-Sufi</a> článok na Wikipedii</li>
<li><a href="http://www.atlascoelestis.com/alsufi%20Suwar.htm" class='external
text' rel="nofollow">Ilustrácie súhvezdí od al-Súfiho</a>: obrázky rukopisu
al-Súfiho knihy s ukážkami umeleckých ilustrácií a vzorov hviezdnych
tabuliek.</li>
<li><a href="http://gallica.bnf.fr/ark:/12148/btv1b60006156.image.f7.pagination"
class='external text' rel="nofollow">Originálny "ulgbecký" rukopis "Kitab
suwar al-kawakib" (Knihy stálic)</a> Parížska digitálna knižnica "Gallica".</li>
<li><a href="http://en.wikipedia.org/wiki/List_of_Arabic_star_names"
class='external text' rel="nofollow">List of Arabic Star Names</a>: článok
na anglickej Wikipedii.</li>
<li><a
href="http://penelope.uchicago.edu/Thayer/E/Gazetteer/Topics/astronomy/_Texts/secondary/ALLSTA/home.html"
class='external text' rel="nofollow">Mená hviezd - ich tradícia a
význam</a>: Richard Hinckley Allen: Star Names — Their Lore and Meaning.</li>
<li><a
href="http://www.muslimheritage.com/article/arabic-star-names-treasure-knowledge-shared-world"
class='external text' rel="nofollow">Článok o dedičstve islamskej vedy</a>:
Arabské mená hviezd: Poklad vedomostí zdieľaných so svetom.</li>
</ul>
<h3>Poďakovanie</h3>
<ul>
<li><a href="http://www.jas.org.jo/forum/viewtopic.php" class='external text'
rel="nofollow">Fórum arabskej astronómie.</a></li>
<li><a href="http://www.icoproject.org/star.html" class='external text'
rel="nofollow">Pozorovací projekt Islamský polmesiac "ICOP"</a> za povolenie
použiť zoznam "arabských" súhvezdí a mien hviezd.</li>
<li>Tím arabských prekladateľov Stellaria</li>
</ul>
<h3>Zdroj</h3>
<ul>
<li><a href="http://gallica.bnf.fr/ark:/12148/btv1b60006156.image.f7.pagination"
class='external text' rel="nofollow">Bibliothéque Nationale de France;
Départment des manuscrits, Arabe 5036</a></li>
</ul>
<h3>Autori</h3>
<p>Arabské mená hviezd zozbieral a do Stellaria vložil Chálid Aladžadži</p>
<p>Arabské čiary súhvezdí a obrázky pripravil Kutaibá Akrá (kutaibaa@gmail.com)</p>
<p>Anglický preklad: Kutaibá Akrá</p>