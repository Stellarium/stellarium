<h1>Майя</h1>
<p align="justify">Культура майя є однією із найвисокорозвиненіших цивілізацій доколумбової
Америки. Племенами майя було створено систему писемності, яка надала їм
змогу зберігати і використовувати знання у різноманітних формах: наприклад,
у формі опису ритуалів або донесення повідомлень до народу (політичні та
сакральні повідомлення від правителів звичайним людям, які вирізьблено на
монументах і стелах). За допомогою цих записів ми можемо вивчати, завдяки
працям багатьох дослідників, бачення майя космосу та його історії. Знання
було записано до книг (науковою назвою яких є «кодекси»), зокрема до
Дрезденського кодексу (у якому описано проходження Венерою усі фаз
видимості, а також подано таблицю місячних та сонячних затемнень),
Паризького кодексу (у якому, як вважають, описано деякі із сузір'їв),
Мадридського кодексу (який пов'язано із астрономічними та
сільськогосподарськими даними) та, пізніше, до кодексу Грольє (вважають, що
це скорочена версія Дрезденського кодексу, але єдиної думки щодо цього серед
науковців ще немає).
<h5 align="center"><img src="description1030.png"/><br /><em>Сторінка 49 Дрезденського кодексу, на якій показано частину таблиць
Венери.</em></h5>

<p align="justify">Усі кодекси майя, як вважають, було вивезено до Європи першими дослідниками
Нового Світу, як свідчення їхніх відкриттів. Зокрема, Паризький кодекс з
часу вивезення було надовго забуто, аж доки священик Леон де Роні знайшов
його у 1859 році у кутку каміна Національної бібліотеки у Парижі. Рукопис
було суттєво пошкоджено, як це можна бачити зі сторінки 23, зображення якої
наведено нижче. Незважаючи на це, у Паризькому кодексі описано астеризми і
сузір'я, які бачили майя, деякі з них, ймовірно, пов'язано із групою
зодіакальних сузір'їв (Love, 1994), (Freidel et al., 1993), (Aveni, 2005), а
деякі — ні (Špoták, 2015).
<h5 align="center"><img src="description1028.png" width="150" height="350"/><br />
<em>Сторінка 23 Паризького кодексу, на якій показано деякі сузір'я.</em></h5>
Беручи до уваги цей підхід до представлення сузір'їв у Stellarium, ми
припускаємо, що сузір'я пов'язано із екліптикою, оскільки у Паризькому
кодексі вони, начебто, «ковтають» Сонце. Отже, їх розташовано якомога ближче
до лінії екліптики. При цьому ми намагалися скоригувати візерунки зірок за
зображеннями різних тварин, які, як вважають, є відповідниками зодіакальних
сузір'їв. Інші сузір'я розташовано відповідно до даних етнографічних джерел
на найімовірніших для них місцях. Лінії сузір'їв було намальовано так, щоб
зображення із згаданих вище джерел якомога точніше збігалися із
інтерпретацією сузір'їв учасниками розробки цієї картини зоряного неба.

<p>Ось деякі із ідентифікованих сузір'їв з Паризького кодексу:</p>
<h4><em>Птах <i>[Ch’oom]</i></em></h4>
<p align="justify"><img src="Vulture_PC.png" width="59" height="63" hspace="7" align="left" /> Не має точної ідентифікації, але деякі дослідники описують його як
стерв'ятника, оскільки його не декоровано, а така прив'язка краще відповідає
етнографічним описам (Špoták, 2015).</p>
<p>&nbsp;</p>
<h4><em>Акула <i>[Xoc]</i></em></h4>
<p align="justify"><img src="Shark_PC.png" width="59" height="63" hspace="7" align="left" /> Малюнок, який використано для цього сузір'я, фактично, є поєднанням
елементів двох тварин: голови змії і хвоста риби. Через це, деякі вчення
вважають його зображенням акули.</p>
<p>&nbsp;</p>
<h4><em>Сова <i>[Kulte']</i></em></h4>
<p align="justify"><img src="Owl_PC.png" width="59" height="63" hspace="7" align="left" /> Таку інтерпретацію зображення деякими вченими пов'язано із тим, що тіло
тварини мале, а на голові у неї зображено пір'я.</p>
<p>&nbsp;</p>
<p>&nbsp;</p>
<h4><em>Ягуар <i>[Balaam]</i></em></h4>
<p align="justify"><img src="Jaguar_PC.png" width="59" height="63" hspace="7" align="left" /> Розпізнано за типовими позначками, які пов'язано зі шкірою цієї тварини.</p>
<p>&nbsp;</p>
<p>&nbsp;</p>
<h4><em>Смерть <i>[Kimi]</i></em></h4>
<p align="justify"><img src="Death_PC.png" width="59" height="63" hspace="7" align="left" /> Це сузір'я показано у Паризькому кодексу як скелет. Неясно, зображено на
малюнку тварину, чи ні.</p>
<p>&nbsp;</p>
<p>&nbsp;</p>
<h4><em>Скорпіон <i>[Sina'an]</i></em></h4>
<p align="justify"><img src="Scorpion_PC.png" width="59" height="63" hspace="7" align="left" /> Вчені погоджуються, що це сузір'я майя збігається із відомим нам із
західноєвропейської традиції сузір'ям Скорпіона, оскільки тіло тварини
«вигнуто» за візерунком зірок. Втім, у майя жало Скорпіона розташовано
ближче до зірки Антарес, оскільки його має бути розташовано на шляху Сонця,
як можна зрозуміти із позиції сузір'я у Паризькому кодексі.</p>
<p>&nbsp;</p>
<h4><em>Гримуча змія <i>[Chaan]</i></em></h4>
<p align="justify"><img src="Rattlesnake_PC.png" width="59" height="63" hspace="7" align="left" /> У Центральній Америці мешкає багато різновидів змій, але той різновид, який
зображено у Паризькому кодексі, вважають гримучою змією через кінчик хвоста,
на якому можна бачити типові для цієї рептилії брязкальця.</p>
<p>&nbsp;</p>
<h4><em>Кажан <i>[Zool]</i></em></h4>
<p align="justify"><img src="Bat_PC.png" width="59" height="63" hspace="7" align="left" /> Таку ідентифікацію вибрано через крила, а також характерний ніс тварини над
верхньою губою; зображення, яке є типовим для майянської іконографії.</p>
<p>&nbsp;</p>
<h4><em>Жаба <i>[Uo]</i></em></h4>
<p align="justify"><img src="Frog_PC.png" width="59" height="63" hspace="7" align="left" /> Таку ідентифікацію для цієї тварини вибрано через намисто та те, що у її
роті немає зубів (Špoták, 2015). Фрайдель та інші (1993) розташовують це
сузір'я на місті сузір'я Діви у західноєвропейській картині зоряного неба.</p>
<p>&nbsp;</p>
<h4><em>Черепаха <i>[Aak]</i></em></h4>
<p align="justify"><img src="Turtle_BM.png" width="59" height="50" hspace="7" align="left" /> Черепаха вже була на небі під час створення світу. Сузір'я розташовано на
місці астеризму Пояс Оріона у західноєвропейській картині зоряного неба. Це
розташування сузір'я не випливає напряму із Паризького кодексу, але таке на
таке розташування вказує аналіз, який виконано на основі муралів Бонампака,
де зображення черепахи декоровано трьома точками, дуже подібними до
розташування та орієнтації Поясу Оріона. Саме тому ми використали для
Stellarium зображення з мурала, а не зображення із Паризького кодексу.</p>
<p>&nbsp;</p>

<p>Астеризми і сузір'я, дані яких було отримано із інших археологічних та
етнографічних джерел (зокрема муралів та рукописів, подібних до <i>Пополь
Вух</i>) описано нижче:
<h4><em>Порожній ззаду кайман: <i>[Way Paat Ahiin] </i></em></h4>
<p align="justify">Чумацький шлях у вертикальній позиції щодо горизонту. Це створіння,
напівкрокодила-напіволеня, було принесено у жертву у міфічні часи, які
передували теперішнім. Це жертвоприношення спричинило зливу крові, яка
позначила завершення часу первісного хаосу. У тлі зображено чотири дерева,
які підняли і утримали небо, разом із іншим надприроднім створінням, яке
стоїть над обезголовленим тілом, запліднюючи, засновуючи та утверджуючи
поточний стан речей.</p>
<p align="center"><img src="sdc.png" width="200" height="90" align="center" /> 

<p align="left"><h4><em>Боги-гребці:</em></h4>
<p align="justify">На цьому малюнку зображено бога маїсу, який прямує до місця творіння — трьох
каменів у вогнищі — на каное із двома богами-гребцями. Трьома каменями є
Альнітак, Саїф та Рігель у сузір'ї Оріона. У Stellarium є показано як
коло-астеризм Ошиб' Шк'уб' або «Первісний Вогонь». Бог маїсу має принести
себе у жертву на місці творіння для створення космосу.</p>
<p align="center"><img src="Stellarium_13.png" width="400" height="110" align="center" />

<p align="justify"><h4><em>Першопочатковий вогонь: <i>[Oxib'Xk'ub] </i></em></h4>
<p align="justify"><img src="Stellarium_11.png" width="70" height="60" hspace="7" align="left" /> Цей вогонь було запалено у момент творіння. Майя вважали димом від нього
туманність Оріона (M42), яку розташовано між трьома яскравими зірками, які
позначали три кам'яні підкладки вогнища.</p>
<p>&nbsp;</p>

<p align="justify"><h4><em>Пекарі:</em></h4>
<p align="justify"><img src="11.png" width="80" height="60" hspace="7" align="left" /> Цих подібних до свиней тварини показано разом, подібно до зірок Кастор і
Поллукс. Зображення, які використано у Stellarium, запозичено з муралу у
Бонампаці.</p>

<p>&nbsp;</p>
<h3>Назви зірок і планет</h3>
<p> У культурі майя, як і в інших давніх культурах, зірки використовували для
стеження за часом. Зірками, які включено до цієї версії Stellarium, є:</p>
<ul>
<li> <b>Дві яскраві:</b> <i>[kib' chuplinik]</i>, <b>Кастор і
Поллукс</b>. Використовувалася на початку посушливого сезону для стеження за
часом вночі.</li>
<li> <b>Одинока Зірка:</b> <i>[jun ch'umil]</i>, <b>Регул</b>. Використовувалася
у лютому для стеження за часом вночі.</li>
<li> <b>Кутова Зірка:</b> <i>[xukut ch'umil]</i>, <b>Альфа Центавра</b>. Таку
назву ця зірка отримала через те, що позначала південний кут нічного неба
наприкінці посушливого сезону, у квітні.</li>
<li> <b>Яскрава Зірка:</b> <i>[Chac 'Ek]</i>, <b>Венера</b>. Цю планету майя
пов'язували із богом війни. У Дрезденському кодексі наведено календар, яким
користувалися для передбачення появ і зникнень цієї планети на небі під час
її синодичного періоду.</li>
</ul>

<h3>Автори і посилання</h3>
<p align="justify">Дані цієї картини зоряного неба створено Едуарто Родас-Квіто (<i>Eduardo
Rodas-Quito</i>) та Хав'єром Мехуто (<i>Javier Mejuto</i>) із відділу
археоастрономії та культурної астрономії факультету космічних наук
Національного автономного університету Гондурасу (Universidad Nacional
Autonoma de Honduras). Дані, головним чином, засновано на роботі авторів,
яка описується так:</p>
<ul>
<li><a
href="https://www.academia.edu/25028815/The_Paris_Codex_Complex_Analysis_of_an_Ancient_Maya_Manuscript_Dissertation_?auto=download">The
Paris Codex: Complex Analysis of an Ancient Maya Manuscript
(дисертація)</a>, Jakub Špoták</li>
<li>Freidel, D., Schele, L., Parker, J.(1993)<i> Maya Cosmos: Three Thousand
Years On The Shaman's Path, </i>New York: William Morrow and Company Inc.</li>
<li>Aveni, A.(2005)<i> Observadores del Cielo en el Mexico Antiguo, </i>Mexico
D.F.: Fondo de Cultura Economica.</li>
<li>Tedlock, B.(1999) Maya Astronomy: What We Know and How We Know It,<i>
Archaeoastronomy, The Journal of Astronomy in Culture </i>, XIV(1), pp.:
39-58.</li>
<li>Garcia Barrios, A. (2015) <a
href="https://www.sciencedirect.com/science/article/pii/S0185257415300010">El
mito del diluvio en las ceremonias de entronización de los gobernantes
mayas. Agentes responsables de la decapitación del saurio y nuevas
fundaciones</a>, <i>Estudios de cultura maya</i>, 45(45), pp. 9-48.</li>

</ul>

<h3>Цікаві посилання</h3>
<ul>
<li><a href="https://en.wikipedia.org/wiki/Paris_Codex">Вікіпедія: Паризький
кодекс</a></li>
<li><a href="https://maya.nmai.si.edu/es/gallery/bonampak">Bonampak, Viviendo el
tiempo maya</a></li>
</ul>
