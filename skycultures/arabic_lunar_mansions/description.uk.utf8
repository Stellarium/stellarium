<h1>Арабські місячні станції</h1>
<h2 id="introduction">Вступ</h2>
<p>Арабські місячні станції описують 28 ділянок на небі, які було вибрано у
давній Аравії для визначення щоденних позицій Місяця під час його руху
небом.</p>
<h2 id="description">Опис</h2>
<h4 id="historical-overview">Історичний огляд</h4>
<p>Арабською мовою <em>Маназіл аль-Камар</em>. Назва місячних станцій або
станцій Місяця. Це система з 28 зірок, груп зірок або місць на небі, де
можна спостерігати Місяць у кожну з 28 ноче його щомісячного руху. Перші
згадки повного списку місячних станцій можна знайти у Абд аль-Маліка
ібн-Хабіба (помер 852 р.) із авторством Маліка ібн-Анаса (помер 795 р.)
<sup><a href="#footnote-1">[1]</a></sup>. Втім, цю систему використовували
ще у доісламський період, до 7-го століття нашої ери.
</p>
<p>
На основі спостережень за Сонцем, астеризми місячних станцій слугували для
поділу сидеричного і солярного років з 365 днів на 28 періодів у 13 днів
кожен, окрім одного періоду з 14 днів. Ці періоди мали назви <em>Анва</em>,
множина від <em>нав</em>. Кожен <em>нав</em> визначався характерною зіркою:
коли вранці під час сходу сонця сходила ця зірка (на сході, тому трохи перед
Сонцем), це означало початок наступного <em>нава</em>. Назва <em>нава</em>
(періоду часу, половини місяця) давала назву місячним станціям. Один повний
цикл заходу і сходу для кожної із 28 місячних станцій, одна за одною,
складав один солярний рік. Цю систему використовували для визначення пір
року та передбачення погоди, особливо дощів<sup><a
href="#footnote-2">[2]</a></sup>. Араби казали: «Кожен <em>нав</em> (період
з 13/14 днів) має власний візерунок погоди з дощу, вітру і
температури»<sup><a href="#footnote-3">[3]</a></sup>.
</p>
<p>Докладний опис зірок у кожній із місячних областей, час їхнього сонячного
сходу та збірку астрономічних і метеорологічних знань давніх арабів можна
знайти у <em>Книзі метеорології</em> (арабською «Кітаб аль-Анва»), автором
якої є Ібн-Кутайба (828 - 884 або 889 рр.). До нас дійшли копії цього
рукопису. Друковану копію опубліковано в Індії у 1946 році.<sup><a
href="#footnote-4">[4]</a></sup>.
</p>
<p>
Місячні станції визначали планування для сільського господарства, подорожей
та лікарської практики. Через важливість спостереження часу сонячних сходів,
було складено короткі твори, а також поеми з описом астеризмів 28
станцій. Поему, присвячену опису зірок місячних станцій, було опубліковано
Густавом-Адольфом де Калассанті-Мотилінським у 1899 році у його книзі
<em>Les mansions lunaires chez les Arabes</em>. Авторство приписано
Мухаммаду аль-Макрі (1578-1638) <sup><a
href="#footnote-5">[5]</a></sup><sup><a
href="#footnote-6">[6]</a></sup>. Зразком твору є твір, написаний Шейхом
Саліхом аль-Шетрі (помер ~1891 року), із назвою <em>Розклад для селян</em>
<sup><a href="#footnote-7">[7]</a></sup>.
</p>
<h4 id="current-usage-of-lunar-stations">Сучасне використання місячних станцій</h4>
<p>
Сільськогосподарські календарі на основі сонячних сходів місячних станцій
використовуються і до сьогодні. До офіційного календаря Саудівської Аравії
включено відповідні дані<sup><a href="#footnote-8">[8]</a></sup>. Нижче
наведено приклад використання календаря на основі місячних станцій для
13-денного періоду, що починається зі сходу 3-ої місячної станції
<em>аль-Турайя</em> (Плеяди) 7 червня<sup><a
href="#footnote-9">[9]</a></sup>:
<blockquote>
Стає спекотніше і сильнішає вітер. Дикі трави висихають. Вода у колодязях
стає мілкішою. У цей час дощ є рідкісним. Починають зникати весняні
комахи. Фініки починають набувати свого кольору. Рекомендуємо поливати
дерева належною кількістю води і припинити поливати виноград, коли
виноградини почнуть набувати свого кольору.
</blockquote>
</p>
<h4 id="identification-of-the-lunar-stations">Ідентифікація місячних станцій</h4>
<p>Ібн Кутайба (народився 828 року – помер 884 або 889 року) у своїй книзі
<em>Кітаб аль-анва</em> виклав докладний опис зірок кожної з місячних
станцій, а точна ідентифікація можлива завдяки <em>Книзі зірок</em> аль-Суфі
(помер 986 року). У своїй книзі аль-Суфі пов'язав зірки, які були відомі
давнім арабам, із сузір'ями Птолемея. Прикладом визначень зірок місячних
станцій за аль-Суфі є визначення <em>аль-Гафра</em> <sup><a
href="#footnote-10">[10]</a></sup><sup><a
href="#footnote-11">[11]</a></sup>: 
<blockquote>
А 22-у [зірку Діви] та 23-ю, яка перебуває на хвості [рубці одягу] із 25-ою
на лівій ступні [Діви] названо [арабами] <em>аль-Гафр</em> і це 15-а місячна
станція.
</blockquote> 
Оскільки зірки птолемеєвих сузір'їв мають відомі координати, відносно просто
визначити арабські назви зірок.
</p>
<h4 id="the-28-lunar-stations">28 місячних станцій</h4>
<ol>
<li>(арабською: الشرطان) <em>Аль-Шаратан</em> (Два знаки) або (арабською:
الأشراط) <em>аль-Ашрат</em> (Знаки) складається з 3 зірок: α Овна (Гамаль),
β Овна (Шератан) та γ<sup>2</sup> Овна (Месартхім)</li>
<li>(арабською: البطين) Аль-Бутайн (маленький живіт [малого барана]) складається
з 3 зірок: ε Овна, δ Овна (Ботейн) та ρ<sup>3</sup> Овна</li>
<li>(арабською: الثريا) <em>аль-Турайя</em> (Плеяди) складається з зірок
скупчення Плеяди</li>
<li>(арабською: الدبران) <em>Аль-Дабаран</em> (Переслідувач [плеяд]) складається
із однієї зірки α Тільця (Альдебаран)</li>
<li>(арабською: الهقعة) <em>Аль-Гекаа</em> (мітка на боці коня) складається з
трьох зірок на голові Оріона: λ Оріона (Мейсса), φ<sup>1</sup> Оріона та
φ<sup>2</sup> Оріона</li>
<li>(Arabic: الهنعة) <em>Аль-Ханаа</em> (вигин на шиї верблюда) складається з
двох зірок: γ Близнюків (Альхена) та ξ Близнюків</li>
<li>(арабською: الذراع) <em>аль-Дхіра</em> (Витягнута лапа [Лева]) складається з
2 зірок: α CMi (Проціон) і β CMi (Гомейза)</li>
<li>(арабською: النثرة) <em>Аль-Натра</em> (кінчик носу лева) складається із
скупчення Ясла та двох зірок: γ Рака (Азеллюс Бореаліс) та δ Рака (Азеллюс
Аустраліс)</li>
<li>(арабською: الطرف) <em>аль-Тарф</em> (Очі Лева) складається з 2 зірок: ε Leo
і ο Leo (Зубра)</li>
<li>(арабською: الجبهة) <em>Аль-Джабха</em> (чоло лева) складається з 4 зірок: ζ
Лева (Адхафера), γ<sup>1</sup> Лева (Альджиба), η Лева та α Лева (Регул)</li>
<li>(арабською: الزبرة) <em>Аль-Зубра</em> (грива лева) складається з двох
зірок: δ Лева (Зосма) та θ Лева (Шертан)</li>
<li>(арабською: الصرفة) <em>Аль-Зарфа</em> (зміна погоди на холодну) складається
з однієї зірки: β Лева (Денебола)</li>
<li>(арабською: العوا) <em>Аль-Увва</em> (поворот) складається з п’яти зірок: β
Діви (Завіджава), η Діви (Занія), γ Діви (Порріма), δ Діви та ε Діви
(Віндеміатрікс)</li>
<li>(арабською: السماك) <em>Аль-Сімак</em> (неозброєний вишній) складається із
зірки α Діви (Спіка)</li>
<li>(арабською: الغفر) <em>Аль-Гафр</em> (волосся на хвості лева) складається із
трьох зірок: ι Діви (Сирма), κ Діви та λ Діви</li>
<li>(арабською: الزبانى) <em>Аль-Зубана</em> (клешні скорпіона) складається із
двох зірок: α<sup>2</sup> Терезів (Зубен Ельгенубі) та β Терезів (Зубен
Ельшемалі)</li>
<li>(арабською: الإكليل) <em>Аль-Ікліл</em> (головна стрічка з орнаментом,
Діадема) складається з трьох зірок: β<sup>1</sup> Скорпіона (Акраб), δ
Скорпіона (Дшубба) та π Скорпіона.</li>
<li>(Arabic: القلب)  <em>Аль-Кальб</em> (серце скорпіона) складається із зірки α
Скорпіона (Антарес)</li>
<li>(арабською: الشولة) <em>Аль-Шола</em> (жало скорпіона) складається з двох
зірок: λ Скорпіона (Шаула) та υ Sco (Лесат)</li>
<li>(арабською: النعائم)  <em>аль-Наїм</em> (Страуси) 8 зірок: γ2 Sgr, δ Sgr, ε
Sgr, η Sgr, σ Sgr, φ Sgr, τ Sgr і ζ Sgr</li>
<li>(Arabic: البلدة) <em>Аль-Балда</em> (порожня область) — порожня ділянка неба
без зірок між <em>Аль-Найєм</em> та <em>Саад Аль-Табіх</em>)</li>
<li>(арабською: سعد الذابح)  <em>Саад Аль-Табіх</em> (Щаслива зірка Вбивці)
складається з 3 зірок: α<sup>1</sup> Cap (Альгеді), β Cap (Дабіх) та ν Cap</li>
<li>(арабською: سعد بلع) <em>Саад Булаа</em> (щаслива зірка ковтальника)
складається з трьох зірок: ν Водолія, μ Водолія та ε Водолія (Альбалі)</li>
<li>(арабською: سعد السعود) <em>Саад аль-Сууд</em> (Найщасливіші зі щасливих
зірок) складається з 3 зірок: β Водолія (Садалсууд), ξ Водолія та λ Козорога</li>
<li>(арабською: سعد الأخبية) <em>Саад Аль-Ахбіа</em> (щасливі зірки жителів
наметів) складається з чотирьох зірок: γ Водолія (Садахбія), π Водолія,
ζ<sup>2</sup> Водолія та η Водолія</li>
<li>(арабською: المقدم) <em>Аль-Мукаддам</em> (Передня частина ковша)
складається з 2 зірок: α Андромеди (Альферац) та γ Пегаса (Альгеніб)</li>
<li>(арабською: المؤخر) <em>Аль-Муахар</em> (Задня частина ковша) складається з
2 зірок: β Пегаса (Шеат) та α Пегаса (Маркаб)</li>
<li>(арабською: الرشاء أو الحوت) <em>Аль-Ріша</em> або <em>Аль-Хут</em>
(«Мотузка колодязного міха» або «Риба») складається із зірки β Андромеди
(Міраха) та двох дуг зірок, які утворюють фігуру риби.</li>
</ol>
<h5>Фігури Суперлева та Аль-Даузи із давньої арабської зоряної карти</h5>
<p>
Як можна зауважити, назви місячних станцій з сьомої до п'ятнадцятої є
частинами фігури лева. Ця арабська фігура лева займає понад 100 градусів
небесного кола, трохи більше половини небозводу. За назвами цих зірок можна
побудувати фігуру лева.
</p>
<p>
Дві місячних станції, <em>аль-Хака</em> і <em>аль-Хана</em>, є частиною
зірок аль-Джози. Аль-Джоза — фігура, що вкриває сузір'я Оріона і деякі зірки
навколо нього. Давні араби уявляли ці зірки фігурою жінки з луком і
стрілами, що цілиться у Лева (образ, ймовірно, запозичений у римському
Єгипті: див. зображення зодіака Дендера, де показано фігури вавилонських та
грецьких сузір'їв). Роланд Лаффітт обговорює ці дві фігури і пропонує
зображення кожної з них у своїй статті <a
href="http://www.muslimheritage.com/article/our-arab-heritage-celestial-vault">Our
Arab Heritage in the Celestial Vault</a>. Докладніше обговорення набору
давньоарабських зірок можна знайти у його книзі &quot;Le Ciel des
Arabes&quot; <sup><a href="#footnote-12">[12]</a></sup>.</p>
<h2 id="constellations">Сузір'я</h2>
<p>Окрім місячних станцій, Додано назви визначних тубільних арабських
астеризмів.</p>
<h2 id="authors">Автори</h2>
<p>
Халід аль-Аджаджі із додатковою документацією цього файла від Сузанни
М. Гофманн.</p>
<h2 id="license">Ліцензування</h2>
<p>Attribution-NonCommercial-NoDerivatives 4.0 International (CC BY-NC-ND 4.0).</p>

<h2>Нотатки</h2>
<p id="footnote-1">[1]: Kunitzsch P. The Arabs and the Stars, Variorum reprints Northampton
1989, Al-Manazil, Item XX pp 1-7.</p>
<p id="footnote-2">[2]: Helaine Selin, Encyclopaedia of the History of Science, Technology, and
Medicine in Non-Western Cultures, Lunar Mansions in Islamic History,
Kunitzsch P. p 520</p>
<p id="footnote-3">[3]: Ibn Qutaybah (b. 828 d. 884 or 889), Kitab al-Anwā’, pp 6,7 (Arabic
print of the original book in 1956 in India Hydarabad/Deccan)</p>
<p id="footnote-4">[4]: Helaine Selin, Encyclopaedia of the History of Science, Technology, and
Medicine in Non-Western Cultures, Ibn Qutayba, Kunitzsch P. p 429</p>
<p id="footnote-5">[5] [Ta̕rīf manāzil alkamar] Les mansions lunaires des Arabes; Muhammad
al-Mukrī.; A de Calassanti-Motylinski опубліковано у Алжирі, Imprimerie
orientale, 1899.</p>
<p id="footnote-6">[6]: <a href="http://www.uranos.fr/DOCU_03_T03.htm">Поема Мухамаада
аль-Мукрі</a></p>
<p id="footnote-7">[7]: Salih al-Shethri, Timetable for farmers <em>Jadwal fi ilm al-harth ala
hisaab al-shuthoor</em> (جدول في علم الحرث على حساب الشثور) ISBN
9960-49-971-5</p>
<p id="footnote-8">[8]: <a href="http://www.ummulqura.org.sa/">Офіційний календар</a>
королівства Саудівська Аравія</p>
<p id="footnote-9">[9] Moon stations and Agriculture seasons. A bulletin by the Agriculture
Administration of the Chamber of Commerce in Riyadh, Saudi Arabia. 2002</p>
<p id="footnote-10">[10]: Book of the Stars by al-Sufi (died 986): Critical edition with
commentary by Khalid AlAjaji, digital edition, 2021 AD, كتاب الكواكب لأبي
الحسين عبد الرحمن بن عمر الرازي المعروف بالصوفي (291-376)، تحقيق خالد بن عبد
الله .</p>
<p id="footnote-11">[11]: Schjellerup, Description des etoiles fixes, 1874, p. 163. (переклад
французькою)</p>
<p id="footnote-12">[12]: Laffitte, Roland, Le Ciel des Arabes, Geuthner, Paris 2012
