<h1>টুকানো</h1>
<p align="justify">টুকানোরা কলম্বিয়া ও ভেনেজুয়েলা সীমান্তবর্তী উত্তর-পশ্চিম ব্রাজিলের স্থানীয় অধিবাসী ।  এটি ব্রাজিলের আমাজন রাজ্যের রিও নিগ্রো উপকূলবর্তী রিও টিকুই নদীর তীরে বসবাসকারী টুকানো উপজাতিদের থেকে সংগ্রহ করা হয়েছে ।</p>

<h5 align="center"><img src="Calendario_Tukano.png" width="400" height="400" /><br/>
<em>২০০৭ এ প্রকাশিত একটি ক্যালেন্ডার । বিশদে জানতে দেখুন :</em></h5>
<ul>
<li align="justify"><a href="http://www.sapientia.pucsp.br/tde_busca/processaPesquisa.php?listaDetalhes[]=4584&processar=Processar" class='external text' rel="nofollow">সারমর্ম</a>.</li>
<li align="justify"><a href="http://www.sapientia.pucsp.br/tde_busca/arquivo.php?codArquivo=5684" class='external text' rel="nofollow">গবেষণাপত্র</a></li>
</ul>

<h3 align="justify">নক্ষত্রমন্ডল</h3>
<p align="justify">সামগ্রিকভাবে টুকানো মন্ডলগুলি নানা প্রাকৃতিক ঘটনার সাথে সম্পর্কিত । টুকানো ভাষায় কথা বলা এক গ্রুপের সাথে কথা বলে আমরা এই ১২টি মন্ডলের কথা জানতে পেরেছি । তবে শুধু যে এই ১২টি মন্ডল আছে এমন নয়, আরও মন্ডল থাকলেও থাকতে পারে । আমরা এখানে "প্রধান চক্রের" (CARDOSO, ২০০৭) টুকানো মন্ডলগুলি ব্যবহার করেছি । তবে মাঝেমাঝে অন্যান্য গবেষণা থেকে বর্তমান মন্ডলগুলির অন্য কোনো ব্যাখ্যা পাওয়া গেলেও যেতে পারে । তাও এখানে ব্যবহৃত এই ১২টিকেই প্রামান্য হিসাবে ধরে নিয়েছি । কারণ সেগুলি আমাদের মত মহাবিশ্বের পূর্ণাঙ্গ ধারনা পোষন করে না ।</p> 
<p>আমরা জীবিত লোকেদের উপর ভিত্তি করে গবেষণা চালিয়ে এই তথ্য সংগ্রহ করেছি । তার জন্য আমরা যেমন স্কুলের ছাত্রছাত্রীদের সাথে কাজ করেছি, তেমনই বয়স্ক ও গল্পবলিয়েদেরও মতামত নিয়েছি এবং প্রাপ্ত তথ্যগুলি তুলনা করে তা থেকে একটি সাধারণ সিদ্ধান্তে উপনীত হয়েছি । যা সংক্ষেপে নীচে দেওয়া হল । তবে মনে রাখতে হবে যে তথ্যগুলি আপেক্ষিক ও ভবিষ্যতে এর পরিবর্তন হতে পারে ।</p> 
<p>সাধারণত, কোনো টুকানো মন্ডলকে বছরের সেই সময় পর্যবেক্ষন করা হয় যখন সেটি অস্ত যাচ্ছে (অনেকটা সন্ধ্যায় অস্তের মত) । এই ঘটনার সাথে নানা প্রাকৃতিক বিষয় জড়িয়ে আছে বলে টুকানোরা মনে করেন । একটা উদাহরণ দিলে ব্যাপারটা পরিষ্কার হবে, যেমন - আংয়া মন্ডলের মাথাটি নভেম্বর মাসে অস্ত যায় এবং এর সাথে টিকুই নদীর জলস্তরের বাড়া বা কমার সম্পর্কটি লক্ষ করতে পারি । এই পরিবর্তনশীল ঘটনা অনুসারে নদীতে বিভিন্ন প্রকার মাছের উপস্থিতি দেখা যায় । বড় মাছেরা শেষে আসে ছোটো মাছেদের অনুসরণ করে । নদীর পাড়ে পড়ে থাকা ফলের টানে স্থলচর প্রানীরাও আসতে থাকে । তাই যা প্রথমে একটি সাধারণ প্রাকৃতিক ঘটনা ছিল তা পরে টুকানো ও তাদের আশেপাশের জীব জগতের জটিল সম্পর্ক ও ব্যবহারে পরিণত হয় ।</p>
<p>মন্ডলগুলির নাম তিনটি ভাষায় পরপর দেওয়া হল । প্রথমে টুকানো নাম, পরে পর্তুগীজ নাম ও শেষে বাংলা অর্থ । যেমন - পামো\তাতু\আর্মাডিলো ।</p>

<h3 align="justify">আংয়া বা আংয়া ডিয়াসো\জারারাকা\ফার্দেলান্স<br><ul><a href="http://en.wikipedia.org/wiki/Bothrops_jararaca" class='external text' rel="nofollow">আংয়া  - জারারাকা - জারারাকা (সাপ)</a></ul></br></h3>

<p align="justify">একটি বড় সাপের প্রতিকৃতি যা পশ্চিমী সংস্কৃতির বৃশ্চিক, ধনু ও দক্ষিন মুকুট মন্ডলের অংশ জুড়ে অবস্থান করছে । সূর্যাস্তের সময় যখন এটিকে পূর্ব আকাশে উঠতে দেখা যায় তখন টুকানো অধিবাসীদের কাছে নুতন বছর শুরু হয় ।</p> 
<h3 align="justify">পামো\তাতু\আর্মাডিলো<br><ul><a href="http://en.wikipedia.org/wiki/Armadillo" class='external text' rel="nofollow">পামো - তাতু - আর্মাডিলো</a></ul></br></h3>
<p align="justify">এটি পশ্চিমী ডলফিন ও ঈগল মন্ডলের কিছু অংশে বিস্তৃত । মন্ডলটি অনেক আবছা তারা নিয়ে গঠিত হলেও শ্রবণা তারাটি তাদের মাঝে জ্বলজ্বল করছে ।</p>
<h3 align="justify">দারসিউ\ক্যামারো জি থিও\মিস্টি জলের চিংড়ি<br><ul><a href="http://en.wikipedia.org/wiki/Caridea" class='external text' rel="nofollow">ডারসিউ - পিতু - ক্যারিডিয়ান চিংড়ি</a></ul></br></h3>
<h3 align="justify">মুয়া\জাকুনদা (পেইসি)\এক ধরনের মাছ<br><ul><a href="http://pt.wikipedia.org/wiki/Jacund%C3%A1" class='external text' rel="nofollow">মুয়া - জাকুনদা (পেইসি) - জাকুনদা (এক ধরনের মাছ)</a></ul></br></h3>
<p align="justify">মন্ডল দুটি কুম্ভ ও মীন মন্ডলের কিছু উজ্জ্বল তারা নিয়ে গঠিত ।</p>
<h3 align="justify">যায়ী\ঔনসা\পুমা বা জাগুয়ার<br><ul><a href="http://en.wikipedia.org/wiki/Jaguar" class='external text' rel="nofollow">যায়ী - ঔনসা - জাগুয়ার</a></ul></br></h3>
<p align="justify">এটি আকারে অনেকটা বড় ও উত্তর আকাশে অবস্থিত এবং সারা রাত দিগন্তের কাছে এটিকে দেখা যায় । পশ্চিমী সেফিউস, ক্যসিওপিয়া ও পারসেউস মন্ডলে এটি বিস্তৃত ।</p>
<h3 align="justify">ঝেএ\গার‍সা\সারস<br><ul><a href="http://en.wikipedia.org/wiki/Egret" class='external text' rel="nofollow">ঝেএ - গার‍সা - সারস</a></ul></br></h3>
<p align="justify">এটির প্রকৃত অবস্থান নিয়ে মতান্তর আছে । অনেকে মনে করেন এটির বিস্তার বেরিনেসিসের কেশ মন্ডলে । আবার কারো মতে এটি কর্ভাস বা বায়স মন্ডলে বিস্তৃত । এখানে প্রথমটি ব্যবহার করা হয়েছে । কারণ সাও হোসে ২য় নামক উপজাতিদের কাছে এটির নিদর্শণ পাওয়া গেছে ।</p>
<h3 align="justify">জুরারা\তারতারুগা\কচ্ছপ<br><ul><a href="http://en.wikipedia.org/wiki/Tortoise" class='external text' rel="nofollow">জুরারা - কাগ্যাদো - কচ্ছপ</a></ul></br></h3>
<p align="justify">এটি আসলে দক্ষিন ক্রস মন্ডল । টুকানোরা এটিকে একটি ভোঁদড় বা কচ্ছপ মনে করেন ।</p>
<h3 align="justify">নয়োরকোয়াটেরো\গ্রুপো জি স্তেলাস\কৃত্তিকা<br/>নয়োরকোয়াটেরো - গ্রুপো জি স্তেলাস - তারাগুচ্ছ<br/></h3>
<p align="justify"><em>নয়োরকোয়াটেরো</em> কথার অর্থ তারাগুচ্ছ । এটি আসলে কৃত্তিকা তারাগুচ্ছ । টুকানোদের ক্যলেন্ডারের জটিল গণনায় এটির উল্লেখযোগ্য ভূমিকা আছে । এছাড়া এটিকে বর্ষার সূচক বলেও মনে করা হয় ।</p>
<h3 align="justify">ওয়াইকাসা\মুয়োকি\মাছ রান্নার উপকরণ<br><ul><a href="http://cozinhacomz.com.br/?food=muquiar-ou-moquear" class='external text' rel="nofollow">ওয়াইকাসা - মুয়োকি - মুয়োকি (মাছ ঝলসানোর গ্রিল)</a></ul></br></h3>
<p align="justify">এটি আসলে হাইডিস বা রোহিনী তারাগুচ্ছ । উজ্জ্বল রোহিনী তারাটির জন্য এটিকে রাতের আকাশে সহজেই চেনা যায় ।</p>
<h3 align="justify">সিয়োযাপু\ইন্সো\কাঠে নকশা করার যন্ত্র<br><ul><a href="http://en.wikipedia.org/wiki/Adze" class='external text' rel="nofollow">সিয়োযাপু - ক্যাবো দু ইন্সো - বাইসের হাতল</a></ul></br></h3>
<p align="justify">এটি কালপুরুষের বেল্টের তিনটি তারা সমেত কাঁধে অবস্থিত আদ্রা ও কার্তিকেয় তারাদুটি নিয়ে গঠিত । এটি কাঠ খোদাই করার যন্ত্ররূপে চিত্রিত করা হয় ।</p>
<h3 align="justify">সিপেই পাইরো\কোব্রা জি আনুস গ্রান্দে\সাপ<br>সিপেই পাইরো - কোব্রা জি আনুস গ্রান্দে - সাপ</br></h3>
<p align="justify">এই সাপটি সপ্তর্ষি মন্ডলের তারাগুলি নিয়ে গঠিত । কিংবদন্তী অনুযায়ী সূর্যাস্তের সময় এটি দিগন্তে থাকলে তা সমুদ্রের সব মাছ খেয়ে ফেলে ।</p>
<h3 align="justify">দিয়াযো/লন্ত্রা/ভোঁদড়</h3>
<p align="justify">টিকুই নদী তীরের টুকানোরা মনে করেন এটি দক্ষিন ক্রস মন্ডলে বিস্তৃত । তাছাড়া এটি লুব্ধক তারাটির সাথেও সম্পর্ক যুক্ত ।</p> 
<h3 align="justify">কাই সারিরো/সিরকুলো জি দ্যানসা/বৃত্তাকারে নৃত্ত</h3>
<p align="justify">এটি মূলত কালপুরুষ মন্ডলে অবস্থিত যা বৃত্তাকারে বিশেষ টুকানো নৃত্যকে প্রদর্শিত করে ।</p>
<h3 align="justify">তথ্য সংগ্রহ</h3>
<h4>উত্তর পশ্চিম আমাজনীয় ইন্ডিয়ানদের উপর করা গবেষণা সংক্রান্ত কিছু কথা:</h4>
<p align="justify">এটি ২০০৫ থেকে ২০০৭ সালের মাঝে করা একটি বিরাট গবেষণার অংশ যা প্রথমে একটি নিরীক্ষা হিসাবে শুরু করা হয় এবং এটি একটি ডক্টরেট/PhD এর গবেষণাপত্র (Cardoso, ২০০৭) ।  বিভিন্ন সাংস্কৃতিক গণিতের উপাদান (D’ambrosio, ২০০২) এবং আমাজন অঞ্চলে প্রচলিত আকাশ পর্যবেক্ষণ ও মন্ডল সংক্রান্ত ব্যবহারিক ও ধ্রুপদী তথ্যের উপর ভিত্তি করে সেখানকার বিভিন্ন ইন্ডিয়ান আদিবাসীদের (টুকানো, ডেসানো ও টুয়ুকা), বিশেষ করে টুকানোদের, এই মন্ডলগুলি তৈরী করা হয়েছে । তাছাড়া বিভিন্ন মন্ডলের বর্ননা থেকে জ্যোতির্বৈজ্ঞানিক ঘটনাবলী ও ঋতু সংক্রান্ত একটি পঞ্জিকাও তৈরী করা হয়েছে, য়ুপুরি পরিচালিত দেশীয় স্কুলের ছাত্রছাত্রীদের সাহায্যে । এখানে বর্ষারম্ভ, খরা, রোপন ও ফসল কাটার সময়গুলির সাথে বিভিন্ন মন্ডলের উদয় অস্তের সময়গুলি সম্পর্কিত করা হয়েছে ।</p>


<h4>Walmir Thomazi Cardoso (walmir.astronomia@gmail.com) তাঁর সাংস্কৃতি কগণিতের উপর করা পি.এইচ.ডি. গবেষণাপত্রের জন্য এই নিরীক্ষাটি চালিয়ে তথ্যগুলি সংগ্রহ করেন । <br>এটির কল্পরেখা গুলি তৈরী করেছেন Antonio Gumercindo Taques dos Santos (Ticão) এবং Youssif Ganthous Filho (youssif@gmail.com) ।</br></h4>
