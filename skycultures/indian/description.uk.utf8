<h2>Індійська ведична</h2>
<p>Ведичну картину зоряного неба з декількома відомими сузір’ями пов’язано з
накшатрою.</p>


<h3>Раші (राशिः)</h3>
<p>Сонячний зодіак вважається уявним поясом з 360 градусів (подібно до
тропічного зодіаку), поділеним на 12 рівних частин. Така дванадцята частина
(у 30 градусів) називається знаком або раші. Назви раші позначено круглими
дужками.</p>
<p>У ведичній астрономії дві системи вимірювання часу — місячний календар і
сонячний календар. У обох випадках рік поділено на 12 місяців або
«маса». Назва сонячних місяців походить від назв цих сузір'їв.</p>


<h3>Накшатра (नक्षत्रम्)</h3>
<p>У індійській традиції екліптику поділено на 27 частин у приблизно 13°20". Це
відповідає 27 астеризмам, які відомі як накшатри (повний список із
західноєвропейськими еквівалентами наведено тут: https://goo.gl/2PVi28 ). У
найранішій відомій традиції кількість накшатр дорівнювала 28. Цей поділ є
важливим з декількох причин, зокрема точного визначення моментів проведення
ритуалів та визначення початку місячних областей. Оскільки ці астеризми
визначають області на небі, вони також, технічно, є сузір'ями.</p>
<p>Сур'я-сіддханта та веданга-джйотіша вказують початкові координати для
секторів у 13°20" з використанням певних зірок (повні відомості наведено на
<a
href="https://archive.org/stream/HistoryOfCalendarPanchangaCommittee/History-of-Calendar-Panchanga-Committee#page/n42/mode/1up">цій
сторінці</a>)</p>
<p>Найстаріший відомий повний список накшатр наведено у книзі «Тайттірія-шруті»
та у «Атарваведі», де їх згадують як частину ритуалу накшатрешті, при якому
божества пантеону розташовуються у відповідних небесних місцях. Дехто з
учених вважає, що вказана традиція стосується раннього середньовіччя, що
ідентифікацію накшатр було дещо змінено з часу ведичного періоду.</p>
<p>У міфології накшатри є 27 дочками Дакші Праджіпаті і жінками Чандри, бога
Місяця. Дакша виявив, що Сома віддає перевагу одній дочці (рохіньї) над
іншими, тому ігнорує їхні потреби і нехтує своїми обов'язками. Через це
Дакша прокляв його, прирікши на згасання і смерть. Чандра звернувся до
верховного бога Шіви, щоб той зняв з нього прокляття. Шіва зробив так, що
протягом місячного місяця Чандра зростає п'ятнадцять днів («Пакша»), а решту
часу втрачає свою яскравість («Кала») кожного місячного дня (або «тітхі») і
зменшується у розмірах.</p>
<p>Назви місячних місяців походять від назв цих 12 частин, коли ми
спостерігаємо повний місяць або «пурніма». На відміну від сонячного дня,
який визначається як період від сходу сонця до наступного сходу сонця,
місячний день або розташування місяці у накшатрі не залежить від сходу сонця
або місяця. Отже, місячний день може починатися у будь-який момент сонячного
дня. Подібно до інших давніх людських культур, ведична культура удосконалила
декілька систем, найбільш використовуваною з яких була система зі додаванням
місячних місяців: додатковий місяць додавався у середньому кожні 32,5, тобто
додавалися 4 місяці кожні 11 років для синхронізації між місячними і
сонячними роками.</p>
<p> </p>
<table class="nomenclature">
<tr><th>Сонячні місяці</th><th>Місячні місяці</th><th>Сучасний календар</th><th>Пора року</th></tr>
<tr><td>Меша</td><td>Вайшакха</td><td>Квітень-травень</td><td>Грішма (Літо)</td></tr>
<tr><td>Вршабха</td><td>Джєшта</td><td>Травень-червень</td><td>Грішма (Літо)</td></tr>
<tr><td>Мітхуна</td><td>ашара</td><td>Червень-липень</td><td>Варша (сезон дощів)</td></tr>
<tr><td>Карата</td><td>шрабана</td><td>Липень-серпень</td><td>Варша (сезон дощів)</td></tr>
<tr><td>Сімха</td><td>Бхадра</td><td>Серпень-вересень</td><td>Шарад (осінь)</td></tr>
<tr><td>Канья</td><td>Асвін</td><td>Вересень-жовтень</td><td>Шарад (осінь)</td></tr>
<tr><td>Тула</td><td>Картіка</td><td>Жовтень-листопад</td><td>Хеманта (переддень зими)</td></tr>
<tr><td>Врщіка</td><td>Агахана</td><td>Листопад-грудень</td><td>Хеманта (переддень зими)</td></tr>
<tr><td>Дхану</td><td>Пауша</td><td>Грудень-січень</td><td>Шишира (зима)</td></tr>
<tr><td>Макара</td><td>Магха</td><td>Січень-лютий</td><td>Шишира (зима)</td></tr>
<tr><td>Кумбха</td><td>фалгуна</td><td>Лютий-березень</td><td>Васанта (весна)</td></tr>
<tr><td>Міна</td><td>Чайтра</td><td>Березень-квітень</td><td>Васанта (весна)</td></tr>
<tr><td> - </td><td>Адхіка</td><td>Високосний місяць</td><td> - </td></tr>
</table>
<p>Декілька йогатар або значних астеризмів у накшатрах (за їхньою стандартною
ідентифікацією) лежать дещо за межами відповідних сузір'їв. У цих випадках
проблему із визначенням часу для ритуалів або астрологічного передбачення
слід розв'язувати у інший спосіб (дехто пропонує альтернативну ідентифікацію
для таких йогатар).</p>

<h3>Наваграха — дев'ять планет</h3>
<p>Давні астрономи спостерегли, що деякі небесні тіла рухаються незалежно від
фонових зірок. Вони назвали такі тіла «планетами» або «грахами». Сонце та
Місяць також вважалися грахами або планетами. Крім того, планетами вважалися
місячні вузли, оскільки ці точки є дуже важливими для передбачення часу
затемнень. Назви ведичних днів походять від назви планет.</p>
<p> </p>
<table class="nomenclature">
<tr><th>Граха</th><th>Значення</th><th>Назва солярних днів</th></tr>
<tr><td>Сур'я (Сонце)</td><td>Бог Сонця</td><td>Равівасара (неділя)</td></tr>
<tr><td>Чандра/Сома (Місяць)</td><td>Бог місяця</td><td>Сомавасара (понеділок)</td></tr>
<tr><td>Мангала (Марс)</td><td>Бог війни</td><td>Мангалавасара (вівторок)</td></tr>
<tr><td>Будха (Меркурій)</td><td>Син Місяця</td><td>Будхавасара (середа)</td></tr>
<tr><td>Бріхаспаті/Гуру (Юпітер)</td><td>Учитель богів</td><td>Гурувасара (четвер)</td></tr>
<tr><td>Шукра (Венера)</td><td>Наставник демонів</td><td>Шукравасара (п'ятниця)</td></tr>
<tr><td>Шані (Сатурн)</td><td>Бог нещастя</td><td>Шанівасара (субота)</td></tr>
<tr><td>Раху</td><td>місячний вузол</td><td> - </td></tr>
<tr><td>Кету</td><td>місячний вузол</td><td> - </td></tr>
</table>


<h3>Учасники розробки</h3>
<ul>
<li>Танмой Саха</li>
<li>Внески від <a href="https://github.com/sanskrit-coders">спільноти
sanskrit-coders</a>.</li>
</ul>

<h3>Зовнішні посилання:</h3>
<ul>
<li>Стаття щодо <a href="https://sa.wikipedia.org/wiki/नक्षत्रम्"
class='external text' rel="nofollow">накшатри</a> у санскритській Вікіпедії</li>
<li><a href="http://en.wikipedia.org/wiki/Nakshatra" class='extern<a
href="http://en.wikipedia.org/wiki/Nakshatra" class='external text'
rel="nofollow">Накшатра</a>, стаття у Вікіпедії</li>
<li><a
href="https://archive.org/stream/HistoryOfCalendarPanchangaCommittee/History-of-Calendar-Panchanga-Committee#page/n77/mode/2up"
class='external text' rel="nofollow">Звіт комітету Панчанга — Історія
календаря</a></li>
<li><a
href="http://www.tifr.res.in/~archaeo/papers/Others/Possible%20period%20of%20the%20design%20of%20Nakshatras.pdf"
class='external text'> Можливий період створення накшатр та абхджіту</a></li>

</ul>