<h1>Arabská (lunární domy)</h1>
<h2 id="introduction">Úvod</h2>
<p>Arabské lunární domy popisují 28 oblastí oblohy vybraných ve starověké
Arábii k definování denní polohy Měsíce během jeho měsíční pouti po obloze.</p>
<h2 id="description">Popis</h2>
<h4 id="historical-overview">Historický přehled</h4>
<p>Původně byl <em>Manāzil al-Qamar</em>, což je arabský nýzev pro lunární domy
neboli postavení Měsíce, systém 28 hvězd, skupin hvězd nebo míst na obloze,
v jejichž blízkosti lze Měsíc nalézt v každé z 28 nocí jeho oběhu. První
zmínky o úplném výčtu lunárních domů uvádí ʿAbd al-Malik ibn Ḥabīb (†852) z
pověření Mālika ibn Anase (†795) <sup><a
href="#footnote-1">[1]</a></sup>. Tento systém však byl přijat již v
předislámském období, tedy před 7. stoletím našeho letopočtu.
</p>
<p>
Pomocí heliakálních pozorování sloužily asterismy lunárních domů k rozdělení
siderického a slunečního roku o 365 dnech na 28 období po 13 dnech, s
výjimkou jednoho období, které má 14 dní. Těchto 28 období se
nazývá<em>Anwāʾ</em>, množné číslo od <em>nawʾ</em>. Každé <em>Nawʾ</em> je
určeno charakteristickou hvězdou, a když tato hvězda vychází ráno za svítání
(na východě, tedy krátce před Sluncem), nastává začátek dalšího
<em>nawʾ</em>. Název <em>nawʾ</em>(časové období, polovina měsíce), dává
lunárnímu domu jeho jméno. Jeden úplný cyklus zapadů a východů pro každý z
28 lunárních domů, jednoho po druhém, tvoří sluneční rok. Tento systém
sloužil k určování ročních období a předpovídání počasí, zejména deště
<sup><a href="#footnote-2">[2]</a></sup>. Arabové říkají, že každý
<em>nawʾ</em> (období délky 13/14 dní) se vyznačuje určitým typem počasí s
ohledem na déšť, vítr a teplotou <sup><a href="#footnote-3">[3]</a></sup>.
</p>
<p>Podrobný popis hvězd každého lunárního domu, času jejich heliakálního
východu a kompilaci astronomických a meteorologických znalostí starých Arabů
lze nalézt v <em>Knize o meteorologii</em> (arabsky Kitāb al-anwāʾ), jejímž
autorem je Ibn Qutaybah (nar. 828 - zemřel 884 nebo 889). Kopie rukopisů
této knihy se zachovaly a byly vydány v Indii v roce 1956 <sup><a
href="#footnote-4">[4]</a></sup>.
</p>
<p>
Využití lunárních domů pokračovalo při plánování činností v zemědělství, při
cestování a v lékařské praxi. S ohledem na důležitost pozorování časů
heliakálních vzestupů asterismů vznikla krátká pojednání a byly složeny
básně popisující asterismy 28 lunárních domů. Báseň věnovanou popisu hvězd
lunárních domů publikoval Gustave-Adolphe de Calassanti-Motylinski v roce
1899 ve své knize <em>Les mansions lunaires chez les Arabes</em>,
přisuzované Muḥammadu al-Maqrimu (1578-1638) <sup><a
href="#footnote-5">[5]</a></sup><sup><a
href="#footnote-6">[6]</a></sup>. Příkladem takového pojednání je to, které
napsal Shaikh Ṣāliḥ al-Shethrī (zemřel asi 1891), pod názvem<em>Časový
rozvrh pro farmáře</em> <sup><a href="#footnote-7">[7]</a></sup>.
</p>
<h4 id="current-usage-of-lunar-stations">Používání lunárních domů v současnosti</h4>
<p>
Zemědělské almanachy založené na heliakálním východu lunárních domů se
dodnes aktivně používají. Oficiální kalendář Saúdské Arábie tyto časy
zahrnuje <sup><a href="#footnote-8">[8]</a></sup>. Uvádíme příklad použití
kalendáře založeného na lunárních domech pro období 13 dnů počínaje východem
3. lunárního domu <em>al-Thurayya</em> (Plejády) 7. června <sup><a
href="#footnote-9">[9]</a></sup>:
<blockquote>
Počasí se otepluje a vítr sílí. Divoké trávy usychají. Voda ve studních je
stále mělčí. Déšť je v tomto období vzácný. Začíná mizet jarní hmyz. Datle
na palmách začínají dostávat své barvy. Doporučuje se zavlažovat stromy
správným množstvím a zastavit zavlažování vinné révy, když hrozny začnou
dostávat barvu.
</blockquote>
</p>
<h4 id="identification-of-the-lunar-stations">Identifikace lunárních domů</h4>
<p>Ibn Qutaybah (nar. 828 - zemřel 884 nebo 889) ve své knize <em>Kitāb
al-anwāʾ</em> poskytuje podrobný popis hvězd každého lunárního domu, přičemž
přesnou identifikaci lze získat z <em>Knihy hvězd</em> od al-Sufiho (zemřel
986). Al-Sufi ve své knize mapuje hvězdy známé starověkým Arabům podle
Ptolemaiových souhvězdí. Jako příklad al-Sufiho definic hvězd lunárních domů
je zde definice <em>al-Ġafr</em> <sup><a
href="#footnote-10">[10]</a></sup><sup><a
href="#footnote-11">[11]</a></sup>: 
<blockquote>
A 22. [hvězda Panny] a 23., která je na cípu [lemu šatů], s 25. na levé noze
[Panny] jsou pojmenovány [Araby] <em>al-Ghafr</em>, což je 15. lunární dům.
</blockquote> 
Protože hvězdy ptolemaiovských souhvězdí mají známé souřadnice, je poměrně
snadné identifikovat arabská jména hvězd.
</p>
<h4 id="the-28-lunar-stations">28 lunárních domů</h4>
<ol>
<li>(Arabsky: الشرطان) <em>Al-Sharaṭān</em> (Dvě znamení) nebo (arabsky:
الأشراط) <em>"al-Ashrāṭ"</em> (Znamení) se skládá ze 3 hvězd: α Ari (Hamal),
β Ari (Sheratan) a γ<sup>2</sup> Ari (Mesarthim)</li>
<li>(Arabsky: البطين) <em>Al-Buṭayn</em> (Malé břicho [malého berana]) skládá se
ze 3 hvězd: ε Ari, δ Ari (Botein), a ρ<sup>3</sup> Ari</li>
<li>(Arabsky: الثريا) <em>Al-Thurayyā</em> (Plejády) skládá se z hvězdokupy
Plejády</li>
<li>(Arabsky: الدبران) <em>Al-Dabarān</em> (Následovník [Plejád]) složený z
jediné hvězdy α Tau (Aldebaran)</li>
<li>(Arabsky: الهقعة) <em>Al-Haqʿah</em> (Značka na boku koně) složený ze tří
hvězd na hlavě Oriona: λ Ori (Meissa), φ<sup>1</sup> Ori a φ<sup>2</sup> Ori</li>
<li>(Arabsky: الهنعة<em>Al-Hanʿah</em> (Ohyb velbloudího krku) složen ze 2
hvězd: γ Gem (Alhena) a ξ Gem</li>
<li>(Arabsky: الذراع) <em>Al-Dhirāʾ</em> (Zatažená paže [lva]) skládá se ze 2
hvězd: α CMi (Procyon) a β CMi (Gomeisa)</li>
<li>(Arabsky: النثرة) <em>Al-Nathrah</em> (Konec nosu lva) složený z hvězdokupy
Jesličky a 2 hvězd: γ Cnc (Asellus Borealis) a δ Cnc (Asellus Australis)</li>
<li>(Arabsky: الطرف) <em>Al-Ṭarf</em> (Oči lva) složený ze 2 hvězd: ε Leo a ο
Leo (Subra)</li>
<li>(Arabsky: الجبهة) <em>Al-Ǧabhah</em> (Čelo lva) skládá se ze 4 hvězd: ζ Leo
(Adhafera), γ<sup>1</sup> Leo (Algieba), η Leo a α Leo (Regulus)</li>
<li>(Arabsky: الزبرة) <em>Al-Zubrah</em> (Hříva lva) skládá se ze 2 hvězd: δ Leo
(Zosma) a θ Leo (Chertan)</li>
<li>(Arabsky: الصرفة) <em>Al-Ṣarfah</em> (Změna na chladnější počasí) skládá se
z jedné hvězdy: β Leo (Denebola)</li>
<li>(Arabsky: العوا) <em>Al-ʿAwwā</em> (Záhyb) složený z 5 hvězd: β Vir
(Zavijava), η Vir (Zaniah), γ Vir (Porrima), δ Vir a ε Vir (Vindemiatrix)</li>
<li>(Arabsky: السماك) <em>Al-Simāk</em>(Vysoký neozbrojený) složený z hvězdy α
Vir (Spica)</li>
<li>(Arabsky: الغفر)  <em>Al-Ġafr</em>(Víko) skládá se ze 3 hvězd: ι Vir
(Syrma), κ Vir a λ Vir</li>
<li>(Arabsky: الزبانى)  <em>Al-Zubānā</em> (Klepeta štíra) skládá se ze 2 hvězd:
α<sup>2</sup> Lib (Zubenelgenubi) a β Lib (Zubeneschamali)</li>
<li>(Arabsky: الإكليل)  <em>Al-Iklīl</em>(Ozdobená čelenka, Diadém) skládá se ze
3 hvězd: β<sup>1</sup> Sco (Acrab), δ Sco (Dschubba) a π Sco.</li>
<li>(Arabsky: القلب)  <em>Al-Qalb</em> (Srdce štíra) skládá se z hvězdy α Sco
(Antares)</li>
<li>(Arabsky: الشولة)  <em>Al-Shawlah</em> (osten štíra) skládá se ze 2 hvězd: λ
Sco (Shaula) a υ Sco (Lesath)</li>
<li>(Arabsky: النعائم)  <em>Al-Naʿaʾim</em> (Pštrosi) 8 hvězd: γ2 Sgr, δ Sgr, ε
Sgr, η Sgr, σ Sgr, φ Sgr, τ Sgr, a ζ Sgr</li>
<li>(Arabsky: البلدة<em>Al-Baldah</em> (Prázdná oblast) je oblast, kde nejsou
žádné hvězdy (mezi <em>al-Naayem</em> a <em>Saad al-Thabih</em>)</li>
<li>(Arabsky: سعد الذابح)  <em>Saʿd al-Dhābiḥ</em> (Šťastná hvězda řezníka)
složená ze 3 hvězd: α<sup>1</sup> Cap (Algedi), β Cap (Dabih) a ν Cap</li>
<li>(Arabsky: سعد بلع)  <em>Saʿd Bulaʿ</em>(Šťastná hvězda polykače) skládá se
ze 3 hvězd: ν Aqr, μ Aqr a ε Aqr (Albali)</li>
<li>(Arabsky: سعد السعود)  <em>Saʿd al-Suʿūd</em> (Nejšťastnější ze šťastných
hvězd) složený ze 3 hvězd: β Aqr (Sadalsuud), ξ Aqr a λ Cap</li>
<li>(Arabsky: سعد الأخبية)  <em>Saʿd al-Aḫbiyah</em> (Šťastné hvězdy obyvatel
stanu) složený ze 4 hvězd: γ Aqr (Sadachbia), π Aqr, ζ<sup>2</sup> Aqr a η
Aqr</li>
<li>(Arabsky: المقدم)  <em>Al-Muqaddam</em> (Přední ústí vědra) složený ze 2
hvězd: α And (Alpheratz) a γ Peg (Algenib)</li>
<li>(Arabsky: المؤخر)  <em>Al-Muʾaḫar</em> (Zadní ústí vědra) složený ze 2
hvězd: β Peg (Scheat) a α Peg (Markab)</li>
<li>(Arabsky: الرشاء أو الحوت)  <em>Al-Rishāʾ</em> nebo <em>al-Ḥūt</em> (Lano
vědra studny nebo Ryba) složené z hvězdy β And (Mirach) a dvou oblouků
hvězd, které vytváří obrazec ryby</li>
</ol>
<h5>Postavy Superlva a al-Ǧawzāʾ ze starověké arabské hvězdné tradice</h5>
<p>
Z názvů 7. až 15. lunárního domů si lze všimnout, že jsou součástí obrazce
lva. Tento obrazec arabského lva pokrývá asi 100 stupňů, o něco více než
polovinu nebeské kopule. Ze jmen těchto hvězd lze sestavit obrazec lva.
</p>
<p>
Dva lunární domy, <em>al-Haqʿah</em> a <em>al-Hanʿah</em>, jsou součástí
hvězd al-Ǧawzāʾ. al-Ǧawzāʾ je postava pokrývající Orion a několik hvězd
kolem něj. Staří Arabové si tyto hvězdy představovali jako postavu ženy s
lukem a šípem namířeným na lva (obrázek, pravděpodobně ovlivněný římským
Egyptem: viz vyobrazení na zvěrokruhu Denderah, které vykazuje stopy
babylonské i řecké nebeské kultury). Roland Laffitte diskutoval tyto dvě
postavy a ve svém článku poskytl zobrazení každé z nich: <a
href="http://www.muslimheritage.com/article/our-arab-heritage-celestial-vault">Naše
arabské dědictví na nebeské klenbě</a>. Podrobnější pojednání o starověké
arabské hvězdné mytologii lze nalézt v jeho knize: &quot;Le Ciel des
Arabes&quot; <sup><a href="#footnote-12">[12]</a></sup>.</p>
<h2 id="constellations">Souhvězdí</h2>
<p>Kromě lunárních domů byly přidány také prominentní domorodé arabské
asterismy.</p>
<h2 id="authors">Autoři</h2>
<p>
Khalid al-Ajaji spolu s další dokumentací od Susanne M. Hoffmann.</p>

<h2>Poznámky</h2>
<p id="footnote-1"><notr>[1]: Kunitzsch P. The Arabs and the Stars, Variorum reprints Northampton 1989, Al-Manazil, Item XX pp 1-7.</notr></p>
<p id="footnote-2"><notr>[2]: Helaine Selin, Encyclopaedia of the History of Science, Technology, and Medicine in Non-Western Cultures, Lunar Mansions in Islamic History, Kunitzsch P. p 520</notr></p>
<p id="footnote-3"><notr>[3]: Ibn Qutaybah (b. 828 d. 884 or 889), Kitab al-Anwā’, pp 6,7 (Arabic print of the original book in 1956 in India Hydarabad/Deccan)</notr></p>
<p id="footnote-4"><notr>[4]: Helaine Selin, Encyclopaedia of the History of Science, Technology, and Medicine in Non-Western Cultures, Ibn Qutayba, Kunitzsch P. p 429</notr></p>
<p id="footnote-5"><notr>[5]: Ta̕rīf manāzil alkamar, Les mansions lunaires des Arabes; Muhammad al-Mukrī.; A de Calassanti-Motylinski published in Alger, Imprimerie orientale, 1899.</notr></p>
<p id="footnote-6"><notr>[6]: <a href="http://www.uranos.fr/DOCU_03_T03.htm"><notr>Muhammad al-Muqrī poem</notr></a></notr></p>
<p id="footnote-7"><notr>[7]: Salih al-Shethri, Timetable for farmers  <em><notr>Jadwal fi ilm al-harth ala hisaab al-shuthoor</notr></em>  (جدول في علم الحرث على حساب الشثور) ISBN 9960-49-971-5</notr></p>
<p id="footnote-8"><notr>[8]: <a href="http://www.ummulqura.org.sa/"><notr>Official Calendar of the Kingdom of Saudi Arabia</notr></a></notr></p>
<p id="footnote-9"><notr>[9]: Moon stations and Agriculture seasons. A bulletin by the Agriculture Administration of the Chamber of Commerce in Riyadh, Saudi Arabia. 2002</notr></p>
<p id="footnote-10"><notr>[10]: Book of the Stars by al-Sufi (died 986): Critical edition with commentary by Khalid AlAjaji, digital edition, 2021 AD, كتاب الكواكب لأبي الحسين عبد الرحمن بن عمر الرازي المعروف بالصوفي (291-376)، تحقيق خالد بن عبد الله .</notr></p>
<p id="footnote-11"><notr>[11]: Schjellerup, Description des etoiles fixes, 1874, p. 163. (Translation into French)</notr></p>
<p id="footnote-12"><notr>[12]: Laffitte, Roland, Le Ciel des Arabes, Geuthner, Paris 2012</notr></p>
