<h2>Kamilarojská/Euahlajiská</h2>
<p>Kamilarojské (tiež známi ako Gomerojské) a Euahlajiské národy sú kultúrne
skupiny austrálskych Aborigénov v severných častiach Nového južného
Walesu. Prežili inváziu Európanov a stratu veľkej časti svojej krajiny. Ich
kultúra a spojenie s krajinou zostáva silné, vrátane rozsiahlej kultúrnej
astronómie po prvýkrát zaznamenanej v 60.-tych rokoch 19. storočia.</p>

<h3>Pozadie</h3>
<p>Táto kultúra oblohy pre Stellarium je výsledkom výskumného projektu Roberta
Fullera na Macquarieskej univerzite, Sydney, ukončenom v roku
2014. Stellarium bolo zvolené za súčasť projektu, aby bolo možné vrátiť
kamilarojskej a euahlajiskej komunite zozbierané poznatky vo forme
dokumentárneho videa (Star Stories of the Dreaming) a študentskú
príručku. Klipy zo Stellaria boli v dokumente použité na ilustrovanie
určitých objektov oblohy.</p>

<h2>Kultúrne objekty</h2>

<h3>Gawaargay</h3>
<p>Gawaargay je duchovný Emu na Oblohe, jeho hlava sa nachádza v Uhľovom vreci
a jeho krk a telo sa rozťahuje cez prachové čiary v Mliečnej ceste
(Warrambul) poza Škorpióna. Euahlayici a Kamilaroici vidia jeho nohy v
apríli a máji, kedy je samicou a naháňa samce. Od júna do augusta je samcom
a sedí na hniezde bez nôh (samci vysedia mláďatá), čo je znamením pre
zbieranie vajec. Večer v neskorom auguste je na oblohe zvislo a hlava a telo
tvoria dve "vajcia", čo znamená, že vajcia sa už nemajú zbierať. Neskoršie v
roku sa objaví na horizonte, takže sa verí, že sedí na napájadle, čo
znamená, že napájadlá sú plné. Keď je pod obzorom, vtedy sa nachádza na
zemi, ako Emu čierny, ktorého vidieť len zriedkavo.</p>

<h3>Birringoloo</h3>
<p>Birringoloo je druhá manželka Byaameho, stvoriteľa/kultúrneho hrdinu. Sedí
pri vatre v Byaameho tábore (hviezda Alpha Muscae). Všetky ženy s dcérami,
ktoré zomrú prídu do tohto tábora, skôr ako odídu do Bulimah (Nebo za
Warrambulom). Čakajú v tábore pokiaľ všetky ich dcéry nezomrú a prídu za
nimi do tábora, potom môžu pokračovať do Bulimah.</p>

<h3>Yarran</h3>
<p>Yarran (tiež nazývaný mingga) je koreň stromu Yarran (akácia), čo je strom,
ktorý vzal Byaame do Warrambulu s prvým človekom, ktorý zomrel (aj s
Kakadu). V skutočnosti je v strede Uhľovej kopy a tmavá hmlovina je dutina
stromu, ktorú vidno zospodu, s koreňmi rozpínajúcimi sa okolo. Keď niekto
zomrie a ide do Bulimahu, prechádza dutinou Yarranu.</p>

<h3>Starý Wiringin</h3>
<p>Wiringin je "Múdry muž" alebo Aborigénsky šaman. Tento Wiringin leží v Malom
Magellanovom mraku, pretože kontroluje, kto môže ísť do Bulimah. Ak zomretí
nie su zasvätení, nie je im to dovolené, pretože nepoznajú pravidlá, takže
ich posiela do Wadhaagudjaaylwan vo Veľkom Magellanovom mraku. Tento duch
zrodenia ich nezasvätených pošle nazad na zem ako nové dieťa, aby mohli byť
zasvätení. Wiringin je znázornený na každom aborigénskom cintoríne ako strom
Wilga (Vŕba austrálska).</p> 

<h3>Birray Birray</h3>
<p>Birray Birray je skupinka nezasvätených chlapcov, ktorí milujú sedem mladých
žien (sestier), Miyay Miyay, ktoré tvoria hviezdokopu Plejády. Naháňajú
Miyay Miyay, ktoré zostali na oblohe a boli preto umiestnení v Orióne ako
tri hviezdy tvoriace opasok Orióna. Rigel je ich ohňom, Oriónov meč je
kutáč. Od Miyay Miyay ich drží Wiringin, Starý Dthillar (Aldebaran).</p>

<h3>Miyay Miyay</h3>
<p>Miyay Miyay je sedem mladých žien (sestier), ktoré vyhnali až na oblohu,
podľa rôznych príbehov Birray Birray alebo rôzni Wiringinovia alebo iné zlé
osoby. Tvorí ich hviezdokopa Plejády, a keďže jedna zo sestier je hanblivá,
normálne vidno len šesť hviezd. Pred Birray Birray v Orióne ich chráni
Wiringin, Starý Dthillar (Aldebaran).</p>

<h3>Starý Dthillar</h3>
<p>Starý Dthillar je Wiringin, v tomto prípade Wiringin nezasvätených chlapcov
Birray Birray v Orióne, ktorí túžia po Miyay Miyay (sedem sestier) v
Plejádach. Starý Dthillar je hviezda Aldebaran, tiež Alpha Tauri, a je tam,
aby chránil Miyay Miyay pred Birray Birray. Tvar obráteného "V" z Alpha,
Epsilon a Gamma Tauri je gunya (chatrč) Starého Dthillara.</p>

<h3>Wamba Wamba</h3>
<p>"Wamba" znamená "bláznivý" alebo "šialený". V tomto prípade je hviezda
Canopus nazývaná Wamba Wamba z viacerých dôvodov, podľa toho, koho príbeh sa
rozpráva. Aj planéta Venuša sa nazýva Wamba. Jedna úvaha je, že Canopus aj
Venuša je v lete vidieť blízko obzoru a kvôli atmosférickej refrakcii
"scintilujú" (silno blikajú), čoho výsledkom je rýchla zmena farby. Toto
možno považovať za šialenstvo.</p>

<h3>Wadhaagudjaaylwan</h3>
<p>Wadhaagudjaaylwan je Bayaameho tretia manželka, ktoré sa nachádza vo Veľkom
Magellanovom mraku a spieva ženám, ktoré čakajú dieťa. "Spevom prinesie"
deti ženám na zemi, berie osoby, ktoré jej pošle Starý Wiringin v Malom
Magellanovom mraku a posiela ich nazad na zem ako deti.</p>

<h3>Bandaarr</h3>
<p>Bandaarr je kamilaroiské/euahlayiské slovo pre kenguru, a táto sa nachádza
pod bruchom Emu v Mliečnej ceste pozerajúca preč od neho. Bandaarr je buď
kengura sivá alebo kengura červená, podľa kultúry. Má význam pri
ceremóniách.</p>

<h3>Muraay Muyaay</h3>
<p>Muraay je kamilaroiské a Muyaay euahlayiské slovo pre kakadua
zlatochoclatého, čo sú hviezdy-ukazovatele (Alpha Centauri a Hadar/Beta
Centauri). Skončili v súhvezdí Kríž, keď bol ich strom, Yarran, vytiahnutý
na oblohu prvým človekom, ktorý zomrel. Vždy naháňajú Yarran.</p>

<h3>Warrawilbaarru</h3>
<p>Warrawilbaarru je duch víru, ktorý žije v súhvezdí Škorpión. Zvyčajne mu
Byaame znemožňuje prísť na zem, ale v septembri vychádza z jednej z troch
tmavých dier (tmavých hmlovín) v Škorpiónovi a nevracia sa až do
marca. Počas tohto obdobia je na zemi ako "willy willy", alebo vír a môže
byť nebezpečný pre deti a nezasvätených ľudí.</p>

<h2>Súvisiace články</h2>
<p>Detailnejšie informácie o astronómii Kamilaroicov a Euahlayicov možno nájsť
na <a href="https://unsw.academia.edu/RobertFuller"
class="external">https://unsw.academia.edu/RobertFuller</a>.</p>
