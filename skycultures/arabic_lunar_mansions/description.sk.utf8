<h1>Arabská (Mesačné dómy)</h1>
<h2 id="introduction">Úvod</h2>
<p>Arabské mesačné zastavenia popisujú 28 oblastí oblohy vybraných v starovekej
Arábii na definovanie dennej polohy Mesiaca počas jeho mesačného pohybu po
oblohe.</p>
<h2 id="description">Opis</h2>
<h4 id="historical-overview">Historický prehľad</h4>
<p>Pôvodne boli <em>Manázil al-Kamar</em>, arabsky mesačné dómy, alebo
zastavenia Mesiaca, systémom 28 hviezd, skupín hviezd alebo miest na oblohe,
pri ktorých bolo možné nájsť Mesiac počas každej z 28 nocí jeho mesačného
obehu. Rané zmienky o úplnom zozname mesačných zastavení podal ʿAbd al-Malik
ibn Chabíb (z. 852) na pokyn Málika ibn Anasa (z. 795) <sup><a
href="#footnote-1">[1]</a></sup>. Napriek tomu bol tento systém používaný už
predislamskom období, pred 7. storočím n.l.
</p>
<p>
Asterizmy mesačných dómov slúžili pri heliakálnych pozorovaniach na delenie
365 dní hviezdneho a slnečného roku do 28 období po 13 dní, okrem jedného,
ktoré malo dní 14. Týchto 28 období sa nazývalo <em>Anwá</em>, množné číslo
<em>naw'</em>. Každý naw' je určený charakteristickou rannou hviezdou (na
východe, krátko pred východom Slnka), čo je začiatkom nového
<em>naw'</em>. Meno <em>naw'</em> (časového obdobia, pol mesiaca) dáva meno
mesačnému dómu. Jeden kompletný cyklus západu a východu každého z 28
mesačných dómov jedného za druhým tvorí slnečný rok. Tento systém sa
používal na určenie ročných období a predpovedanie počasia, hlavne dažďa
<sup><a href="#footnote-2">[2]</a></sup>. Arabi vravievali: každý
<em>naw'</em> (obdobie 13/14 dní) je charakteristický konkrétnym vzorcom
počasia, dažďa, vetra a teploty <sup><a href="#footnote-3">[3]</a></sup>.
</p>
<p>Detailný popis hviezd v každom z mesačných dómov, ich heliaktické východy a
zbierku astronomických a meteorologických vedomostí starovekých Arabov je
možné nájsť v <em>Knihe o meteorológii</em> (arabsky: Kitáb al-anwá), ktorú
napísal Ibn Kutajbá (n. 828 - z. 884 alebo 889). Zachovali sa kópie rukopisu
a boli vytlačené v Indii v roku 1956. <sup><a
href="#footnote-4">[4]</a></sup>.
</p>
<p>
Používanie mesačných dómov pokračovalo v určovaní času na poľnohospodárske,
cestovné aj medicínske aktivity. O dôležitosti časov heliaktických východov
svedčia písomné krátke rozpravy i zložené básne popisujúce asterizmy 28
dómov. V roku 1899 vydal Gustave-Adolphe de Calassanti-Motylinski v knihe
<em>Les mansions lunaires chez les Arabes</em> báseň venovanú popisu hviezd
mesačných dómov pripisovanú Muchammadovi al-Makrímu (1578-1638) <sup><a
href="#footnote-5">[5]</a></sup><sup><a
href="#footnote-6">[6]</a></sup>. Príkladom rozpravy je tá od Šajcha Sálicha
al-Šetrího (z. ~1891) s názvom <em>Rozvrh pre farmárov</em><sup><a
href="#footnote-7">[7]</a></sup>.
</p>
<h4 id="current-usage-of-lunar-stations">Súčasné používanie mesačných zastevení</h4>
<p>
Do dnešných čias sa používajú poľnohospodárske almanachy založené na
heliaktických východoch mesačných zastavení. Tieto časy obsahuje aj
oficiálny kalendár Saudskej Arábie <sup><a
href="#footnote-8">[8]</a></sup>. Nasleduje príklad použitia kalendára
založeného na mesačných zastaveniach pre 13-dňové obdobie začínajúce
východom 3. mesačného zastavenia <em>al-Turájja</em> (Plejád) 7. júna
<sup><a href="#footnote-9"> [9]</a></sup>:
<blockquote>
Oteplí sa a vietor zosilnie. Tráva zoschne. Voda v studniach poklesne. V
tomto čase je dážď zriedkavý. Jarný hmyz začína miznúť. Datle na palmách sa
začínajú zafarbovať. Odporúča sa zavlažovať stromy správnym množstvom a
prestať polievať révu, keď sa hrozná začnú zafarbovať.
</blockquote>
</p>
<h4 id="identification-of-the-lunar-stations">Identifikovanie mesačných zastavení</h4>
<p>Vo svojej knihe <em>Kitáb al-anwáʾ</em> podáva Ibn Kutajbá (n. 828 - z. 884
alebo 889) popis hviezd každého mesačného zastavenia, kým ich presná
identifikácia je možná podľa <em>Knihy o hviezdach</em> od al-Súfího
(z. 986). V tejto knihe mapuje al-Súfí hviezdy známe Arabom na tie z
Ptolemajových súhvezdí. Príkladom al-Súfího definícií hviezd mesačných
zastavení je popis <em>al-Džafr</em> <sup><a href="#footnote-10">
[10]</a></sup><sup><a href="#footnote-11">[11]</a></sup>: 
<blockquote>
A 22. [hviezda Panny] a 23., ktorá je na chvoste [lem odevu] s 25. na ľavej
nohe [Panny] sú pomenované [Arabmi] <em>al-Ghafr</em>, čo je 15. mesačný
dóm.
</blockquote> 
Pretože hviezdy Ptolemajových súhvezdí majú známe súradnice, je relatívne
ľahké identifikovať arabské mená hviezd.
</p>
<h4 id="the-28-lunar-stations">28 mesačných zastavení</h4>
<ol>
<li>(arabsky: الشرطان) <em>Al-Šaratán</em> (Dve znamenia) alebo (arabsky:
الأشراط) <em>Al-Ašrát</em> (Znamenia) sa skladajú z 3 hviezd: α Ari (Hamal),
β Ari (Sheratan) a γ<sup>2</sup> Ari (Mesarthim)</li>
<li>(arabsky: البطين) <em>Al-Butain</em> (Bruško (baránka)) sa skladá z 3
hviezd:  ε Ari, δ Ari (Botein), a ρ<sup>3</sup> Ari</li>
<li>(arabsky: الثريا) <em>Al-Turajjá</em> (Plejády) sa skladá z hviezdokopy
Plejády</li>
<li>(arabsky: الدبران) <em>Al-Dabarán</em> (Nasledovník (Plejád)) sa skladá z
jedinej hviezdy α Tau (Aldebaran)</li>
<li>(arabsky: الهقعة) <em>Al-Hakʿá</em> (značka na boku koňa) sa skladá z troch
hviezd v hlave Orióna: λ Ori (Meissa), φ<sup>1</sup> Ori a φ<sup>2</sup> Ori</li>
<li>(arabsky: الهنعة) <em>Al-Hanʿá</em> (ohyb v krku ťavy) sa skladá z 2 hviezd:
γ Gem (Alhena) a ξ Gem</li>
<li>(arabaky: الذراع) <em>Al-Dhiráʾ</em> (Pritiahnuté rameno (leva)) sa skladá z
2 hviezd: α CMi (Prokyón) a β CMi (Gomeisa)</li>
<li>(arabsky: النثرة) <em>Al-Natrá</em> (špička nosa leva) sa skladá z
hviezdokopy Jasličky a 2 hviezd: γ Cnc (Asellus Borealis) a δ Cnc (Asellus
Australis)</li>
<li>(arabsky: الطرف) <em>Al-Tarf</em> (Oči leva) sa skladá z 2 hviezd:  ε Leo a
ο Leo (Subra)</li>
<li>(arabsky: الجبهة) <em>Al-Džabhá</em> (čelo leva) sa skladá zo 4 hviezd: ζ
Leo (Adhafera), γ<sup>1</sup> Leo (Algieba), η Leo a α Leo (Regulus)</li>
<li>(arabsky: الزبرة) <em>Al-Zubrá</em> (hriva leva) sa skladá z 2 hviezd: δ Leo
(Zosma) a θ Leo (Chertan)</li>
<li>(arabsky: الصرفة) <em>Al-Sarfá</em> (zmena k chladnému počasiu) sa skladá z
jednej hviezdy: β Leo (Denebola)</li>
<li>(arabsky: العوا) <em>Al-ʿAwwá</em> (ohyb) sa skladá z 5 hviezd: β Vir
(Zavijava), η Vir (Zaniah), γ Vir (Porrima), δ Vir a ε Vir (Vindemiatrix)</li>
<li>(arabsky: السماك) <em>Al-Simák</em> (neozbrojený vysoký) sa skladá z hviezdy
α Vir (Spica)</li>
<li>(arabsky: الغفر) <em>Al-Džafr</em> (Kryt) sa skladá z 3 hviezd: ι Vir
(Syrma), κ Vir a λ Vir</li>
<li>(arabsky: الزبانى) <em>Al-Zubáná</em> (klepetá škorpióna) sa skladá z 2
hviezd: α<sup>2</sup> Lib (Zubenelgenubi) a β Lib (Zubeneschamali)</li>
<li>(arabsky: الإكليل) <em>Al-Iklíl</em> (Zdobená čelenka, Diadém) sa skladá z 3
hviezd: β<sup>1</sup> Sco (Acrab), δ Sco (Dschubba) a π Sco.</li>
<li>(arabsky: القلب) <em>Al-Kalb</em> (srdce škorpióna) sa skladá z hviezdy α
Sco (Antares)</li>
<li>(arabsky: الشولة) <em>Al-Šawlá</em> (žihadlo škorpióna) sa skladá z 2
hviezd: λ Sco (Shaula) a υ Sco (Lesath)</li>
<li>(arabsky: النعائم)  <em>Al-Naʿaʾim</em> (Pštrosy) 8 stars: γ2 Sgr, δ Sgr, ε
Sgr, η Sgr, σ Sgr, φ Sgr, τ Sgr, a ζ Sgr</li>
<li>(arabsky: البلدة) <em>Al-Baldá</em> (prázdna oblasť) je oblasť, kde nie sú
žiadne hviezdy medzi <em>Al-Nájem</em> a <em>Saad Al-Tabí</em></li>
<li>(arabsky: سعد الذابح) <em>Saʿd Al-Dábich</em> (šťastná hviezda porážača) sa
skladá z 3 hviezd: α<sup>1</sup> Cap (Algedi), β Cap (Dabih) a ν Cap</li>
<li>(arabsky: سعد بلع) <em>Saʿd Bulaʿ</em> (šťastná hviezda prehĺtača) sa skladá
z 3 hviezd: ν Aqr, μ Aqr a ε Aqr (Albali)</li>
<li>(arabsky: سعد السعود) <em>Saʿd al-Suʿúd</em> (šťastná hviezda šťastných) sa
skladá z 3 hviezd: β Aqr (Sadalsuud), ξ Aqr a λ Cap</li>
<li>(arabsky: سعد الأخبية) <em>Saʿd al-Achbijá</em> (šťastná hviezda obyvateľov
stanu) sa skladá zo 4 hviezd: γ Aqr (Sadachbia), π Aqr, ζ<sup>2</sup> Aqr a
η Aqr</li>
<li>(Arabsky: المقدم)  <em>Al-Mukaddam</em> (Predné ústie vedra) sa skladá z 2
hviezd: α And (Alpheratz) a γ Peg (Algenib)</li>
<li>(Arabsky: المؤخر)  <em>Al-Muʾachar</em> (Zadné ústie vedra) sa skladá z 2
hviezd: β Peg (Scheat) a α Peg (Markab)</li>
<li>(Arabsky: الرشاء أو الحوت)  <em>Al-Rišáʾ</em> or <em>al-Chút</em> (Lano k
vedru alebo Ryba) sa skladá z hviezdy β And (Mirach) a dvoch oblúkov hviezd
tvoriacich obrazec ryby</li>
</ol>
<h5>Obrazce Superleva a Al-Džawzy v staroarabskej tradícii</h5>
<p>
Môžeme si všimnúť, že mená 7. až 15. mesačného zastavenia sú časťami obrazca
Leva. Tento arabský lev zaberá okolo 100 stupňov, o niečo viac ako polovicu
oblohy. Z mien hviezd je možné poskladať obrazec leva.
</p>
<p>
Dve mesačné zastavenia, <em>al-Hakʿá</em> a <em>al-Hanʿá</em>, sú časťou
hviezd Al-Džawzy. Al-Džawza je obrazec pokrývajúci Orión a niektoré hviezdy
v jeho okolí. Starovekí Arabi si tieto hviezdy predstavovali ako figúru ženy
s lukom a šípom namiereným na leva (obraz pravdepodobne ovplyvnený z
rímskeho Egypta: viď zobrazenie na Denderackom zverokruhu, ktoré ukazuje
babylonské aj grécke stopy súhvezdí). O týchto dvoch obrazcoch diskutoval
pán Roland Laffitte a podal ich popis v článku: <a
href="http://www.muslimheritage.com/article/our-arab-heritage-celestial-vault">Our
Arab Heritage in the CelestialVault</a>. Detailnejšia diskusia o poznatkoch
starovekých Arabov o oblohe sa dá nájsť v jeho knihe: &quot;Le Ciel des
Arabes&quot; <sup><a href="#footnote-12">[12]</a></sup>.</p>
<h2 id="constellations">Súhvezdia</h2>
<p>K mesačným zastaveniam boli pridané dôležité asterizmy domorodých Arabov.</p>
<h2 id="authors">Autori</h2>
<p>
Chalid al-Adžadži s doplnkovou dokumentáciou tohto súboru od Susanne M
Hoffmannovej.</p>

<h2>Poznámky</h2>
<p id="footnote-1">[1]: Kunitzsch P. The Arabs and the Stars, Variorum reprints Northampton
1989, Al-Manazil, Item XX pp 1-7.</p>
<p id="footnote-2">[2]: Helaine Selin, Encyclopaedia of the History of Science, Technology, and
Medicine in Non-Western Cultures, Lunar Mansions in Islamic History,
Kunitzsch P. p 520</p>
<p id="footnote-3">[3]: Ibn Kutajbá (n. 828 z. 884 alebo 889), Kitáb al-Anwa'a, str. 6,7
(arabské vydanie pôvodnej knihy z r. 1956 v Indii Hydarabad/Deccan)</p>
<p id="footnote-4">[4]: Helaine Selin, Encyclopaedia of the History of Science, Technology, and
Medicine in Non-Western Cultures, Ibn Qutayba, Kunitzsch P. p 429</p>
<p id="footnote-5">[5]: Ta̕ríf manázil alkamar, Les mansions lunaires des Arabes; Muhammad
al-Mukrí.; A de Calassanti-Motylinski vydané v Alžíri, Imprimerie orientale,
1899.</p>
<p id="footnote-6">[6]: <a href="http://www.uranos.fr/DOCU_03_T03.htm">báseň Muhammada
al-Mukrīho</a></p>
<p id="footnote-7">[7]: Salih Al-Šetrí, Rozvrh pre farmárov <em>Džadwal fi ilm al-hart ala
hisáb al-šutor</em> (جدول في علم الحرث على حساب الشثور) ISBN 9960-49-971-5</p>
<p id="footnote-8">[8]: <a href="http://www.ummulqura.org.sa/">Oficiálny kalendár</a>
Kráľovstva Saudská Arábia</p>
<p id="footnote-9">[9]: Moon stations and Agriculture seasons. A bulletin by the Agriculture
Administration of the Chamber of Commerce in Rijád, Saudská Arábia. 2002</p>
<p id="footnote-10">[10]: Kniha o hviezdach od al-Súfího (zomrel 986): Kritické vydanie s
komentárom od Chalida AlAdžadžiho, digitálne vydanie, 2021 AD, كتاب الكواكب
لأبي الحسين عبد الرحمن بن عمر الرازي المعروف بالصوفي (291-376)، تحقيق خالد
بن عبد الله .</p>
<p id="footnote-11">[11]: Schjellerup, Description des etoiles fixes, 1874, p. 163. (Preklad do
francúzštiny)</p>
<p id="footnote-12">[12]: Laffitte, Roland, Le Ciel des Arabes, Geuthner, Paris 2012
