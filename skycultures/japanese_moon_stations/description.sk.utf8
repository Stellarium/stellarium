<h2>Japonské mesačné zastavenia</h2>
<p>Väčšina astronomických pozorovaní v Japonsku sa, až do reforiem Meidži, úzko
týkala astrologických dôvodov. Pre starovekých čínskych, a neskôr kórejských
a japonských kartografov, boli štyri ročné obdobia a štyri svetové strany
označené ako štyri talizmanové zvieratá - Azúrový drak východu (jar),
Červený vták juhu (leto), Biely tiger západu (jeseň) a "Genbu" (čierna
korytnačka) severu (zima). Ku každému talizmanovému zvieraťu patrilo sedem
<em>sej šuku</em> - nebeských "palácov", alebo (ako sa niekedy nazývajú)
"mesačných lóží". Mesačné "zastavenia" alebo "lóže" sa pravdepodobne
používali na určenie polohy Slnka a planét, ako aj Mesiaca, a ich počet
mohol (ale nemusel) súvisieť s periódou mesačnej orbity. Pôvod týchto
asociácií je hmlistý a dokonca kontroverzný.</p>
<p>Určenie talizmanových zvierat a zodpovedajúcich hviezdnych "palácov", spolu
s príslušnými 28 <em>sej šuku</em> alebo mesačnými lóžami, predstavuje jeden
z najkomplexnejších aspektov ázijskej "astronómie". Zdanlivou anomáliou je
fakt, že skutočná trasa Slnka sa pohybuje opačným smerom, ako asociácie jari
a jesene. Niektorí vedci si myslia, že je to kvôli zvieratám a sej šuku boli
vytvorené pred 17-18 tisíc rokmi (anomáliu vytvorila precesia). Toto ale
nevysvetľuje zdanlivý "spiatočný" pohyb Slnka ročnými obdobiami.</p>
<p>Podľa niektorých vedcov sa talizmanové zvieratá s príslušnými sej šuku
používali v spojení so smerom, ktorým Veľký voz (v Čine, Kórei a Japonsku
často označovaný za "Sedem severných hviezd") ukazuje na rovnodennosti a
slnovraty. V predkresťanskom období, kedy boli sej šuku vytvorené, sa zdalo,
že Veľký voz nezapadá, pretože mal relatívne "vyššiu" polohu, než dnes. </p>
<p>Podobne ako mýty a tradície v západných kultúrach, aj tieto názory si držia
vplyv na dennodenný život ľudí v Číne, Kórei a Japonsku (napriek výrazne
vysokej vedeckej gramotnosti). Treba však vypichnúť, že astrologické
veštenie v Číne, Kórei a Japonsku bolo a je značne komplexné.</p>
<p>Tradície týkajúce sa mesačných zastavení sú jedným z najzaujímavejších
aspektov ázijskej etnoastronómie. Ich japonská interpretácia sa odvíja od
poľnohospodárskych potrieb a animistického pohľadu na prírodu. Na rozdiel od
mnohých západných mýtov a tradícií, majú japonskí bohovia podobu s
talizmanovými zvieratami, čo môže byť považované za prejav prírody.</p>
<p>Nižšie je ukážka hviezdnej mapy z obdobia Edo v Japonsku.</p>
<p><img src="chart.png"/><br /><em>Záber z blízka na Jasuiho mapu zobrazujúci prvých 15 mesačných
zastavení</em></p>

<h3>Azúrový drak východu (jar)</h3>
<p>Sedem mesačných zastavení "východu" alebo "modrého draka".</p>
<table class="nomenclature">
<tr>
    <td>#</td>
    <td>Čínsky znak</td>
    <td>Význam</td>
    <td>Kľúčová hviezda</td>
    <td>Japonské meno</td>
</tr>
<tr>
    <td>1</td>
    <td><img src="mn01.png"/></td>
    <td>Roh(y), možno Uhol, alebo Roh</td>
    <td>Alpha Vir</td>
    <td>SuBoši</td>
</tr>
<tr>
    <td>2</td>
    <td><img src="mn02.png"/></td>
    <td>Krk, Hrdlo</td>
    <td>Kappa Vir</td>
    <td>AmiBoši</td>
</tr>
<tr>
    <td>3</td>
    <td><img src="mn03.png"/></td>
    <td>Koreň, možno Rameno alebo Podstavec</td>
    <td>Iota Lib; niekedy Alpha Lib</td>
    <td>TomoBoši</td>
</tr>
<tr>
    <td>4</td>
    <td><img src="mn04.png"/></td>
    <td>Komnata, možno Prsia</td>
    <td>Delta Sco; niekedy Pi Sco</td>
    <td>SojBoši</td>
</tr>
<tr>
    <td>5</td>
    <td><img src="mn05.png"/></td>
    <td>Srdce</td>
    <td>Sigma Sco</td>
    <td>NakagoBoši</td>
</tr>
<tr>
    <td>6</td>
    <td><img src="mn06.png"/></td>
    <td>Chvost</td>
    <td>Mu Sco</td>
    <td>AšitareBoši</td>
</tr>
<tr>
    <td>7</td>
    <td><img src="mn07.png"/></td>
    <td>Kôš</td>
    <td>Gamma Sgr; niekedy Eta Sgr</td>
    <td>MiBoši</td>
</tr>
</table>


<h3>"Genbu" (čierna korytnačka) severu (zima)</h3>
<p>Sedem mesačných zastavení "severu" (Genbu) alebo "čiernej korytnačky zimy"
(aj "temný" alebo "čierny bojovník").</p>
<table class="nomenclature">
<tr>
    <td>#</td>
    <td>Čínsky znak</td>
    <td>Význam</td>
    <td>Kľúčová hviezda</td>
    <td>Japonské meno</td>
</tr>
<tr>
    <td>8</td>
    <td><img src="mn08.png"/></td>
    <td>Naberačka; Meradlo</td>
    <td>Phi Sgr</td>
    <td>HikitsuBoši</td>
</tr>
<tr>
    <td>9</td>
    <td><img src="mn09.png"/></td>
    <td>Krava</td>
    <td>β Cap</td>
    <td>InamiBoši</td>
</tr>
<tr>
    <td>10</td>
    <td><img src="mn10.png"/></td>
    <td>Žena; možno Komorná</td>
    <td>Epsilon Aqr</td>
    <td>UrukiBoši</td>
</tr>
<tr>
    <td>11</td>
    <td><img src="mn11.png"/></td>
    <td>Prázdnota</td>
    <td>Beta Aqr</td>
    <td>TomiteBoši</td>
</tr>
<tr>
    <td>12</td>
    <td><img src="mn12.png"/></td>
    <td>Strecha, možno Nebezpečenstvo, Strmina</td>
    <td>Alpha Aqr</td>
    <td>UmijameBoši</td>
</tr>
<tr>
    <td>13</td>
    <td><img src="mn13.png"/></td>
    <td>Izba, možno Tábor</td>
    <td>Alpha Peg</td>
    <td>HatsujBoši</td>
</tr>
<tr>
    <td>14</td>
    <td><img src="mn14.png"/></td>
    <td>Múr</td>
    <td>Gamma Peg</td>
    <td>NamameBoši</td>
</tr>
</table>

<h3>Biely tiger západu (jeseň)</h3>
<p>Sedem mesačných zastavení "západu" alebo "bieleho tigra".</p>
<table class="nomenclature">
<tr>
    <td>#</td>
    <td>Čínsky znak</td>
    <td>Význam</td>
    <td>Kľúčová hviezda</td>
    <td>Japonské meno</td>
</tr>
<tr>
    <td>15</td>
    <td><img src="mn15.png"/></td>
    <td>Krok, Chodidlo</td>
    <td>Delta And</td>
    <td>TokakiBoši</td>
</tr>
<tr>
    <td>16</td>
    <td><img src="mn16.png"/></td>
    <td>Kopec, Laso; možno Mechy</td>
    <td>Beta Ari</td>
    <td>TataraBoši</td>
</tr>
<tr>
    <td>17</td>
    <td><img src="mn17.png"/></td>
    <td>Žalúdok</td>
    <td>35 Ari</td>
    <td>EkieBoši</td>
</tr>
<tr>
    <td>18</td>
    <td><img src="mn18.png"/></td>
    <td>Zastávka, Spojenie; možno "Stretnutie sa"</td>
    <td>17 Tau; niekedy 16 Tau</td>
    <td>SubaruBoši</td>
</tr>
<tr>
    <td>19</td>
    <td><img src="mn19.png"/></td>
    <td>Sieť; možno týkajúce sa Dažďa</td>
    <td>Epsilon Tau</td>
    <td>AmefuriBoši</td>
</tr>
<tr>
    <td>20</td>
    <td><img src="mn20.png"/></td>
    <td>Zobák korytnačky, možno Chochol na hlave sovy</td>
    <td>Zobák korytnačky, možno Chochol na hlave sovy</td>
    <td>TorokiBoši</td>
</tr>
<tr>
    <td>21</td>
    <td><img src="mn21.png"/></td>
    <td>Vyšetrovateľ, Trojica</td>
    <td>Delta Ori; niekedy Beta Ori</td>
    <td>KagasukiBoši</td>
</tr>
</table>

<h3>Červený vták juhu (leto)</h3>
<p>Sedem mesačných zastavení "juhu" alebo "červeného vtáka".</p>
<table class="nomenclature">
<tr>
    <td>#</td>
    <td>Čínsky znak</td>
    <td>Význam</td>
    <td>Kľúčová hviezda</td>
    <td>Japonské meno</td>
</tr>
<tr>
    <td>22</td>
    <td><img src="mn22.png"/></td>
    <td>Studňa</td>
    <td>Mu Gem</td>
    <td>ČičiriBoši</td>
</tr>
<tr>
    <td>23</td>
    <td><img src="mn23.png"/></td>
    <td>Zlobor, Diabol, možno Duch</td>
    <td>Delta Cnc; niekedy Theta Cnc</td>
    <td>TamahomeBoši</td>
</tr>
<tr>
    <td>24</td>
    <td><img src="mn24.png"/></td>
    <td>Vŕba</td>
    <td>Delta Hya</td>
    <td>NurikoBoši</td>
</tr>
<tr>
    <td>25</td>
    <td><img src="mn25.png"/></td>
    <td>Hviezdy</td>
    <td>Alpha Hya</td>
    <td>HotohoriBoši</td>
</tr>
<tr>
    <td>26</td>
    <td><img src="mn26.png"/></td>
    <td>Natiahnutá sieť</td>
    <td>Nu Hya</td>
    <td>ČirikoBoši</td>
</tr>
<tr>
    <td>27</td>
    <td><img src="mn27.png"/></td>
    <td>Krídla</td>
    <td>Alpha Crt</td>
    <td>TasukiBoši</td>
</tr>
<tr>
    <td>28</td>
    <td><img src="mn28.png"/></td>
    <td>Priečka voza, možno struny Koto</td>
    <td>Gamma Crv</td>
    <td>MitsukakeBoši</td>
</tr>
</table>

<h3>Externé zdroje</h3>
<ul>
<li><a
href="http://www.academia.edu/5293593/A_Cultural_History_of_Astronomy_in_Japan"
class='external text' rel='nofollow'>A Cultural History of Astronomy in
Japan</a> od Stevea Renshawa</li>
</ul>

