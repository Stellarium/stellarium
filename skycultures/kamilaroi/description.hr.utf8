<h1>Kamilaroi/Euahlayi</h1>
<p>Kamilaroi (također poznati kao Gomeroi) i Euahlayi narodi su Australske
aboridžinske kulturne skupine smještene u sjevernom dijelu New South
Walesa. Preživjeli su europsku invaziju i gubitak velikog dijela svoje
zemlje. Njihova kultura i povezanost sa državom i dalje su snažni,
uključujući opsežnu kulturnu astronomiju koja je prvi put zabilježena
1860-ih.</p>

<h3>Pozadina</h3>
<p>Ova kultura zviježđa rezultat je projekta  pod nazivom Higher Degree
Research, Roberta Fullera s Macquarie University-a u Sydneyu, završenog
2014. godine. Stellarium je odabran kao dio navedenog projekta u svrhu
vraćanja znanja o Kamilaroi i Euahlayi zajednicama u obliku dokumentarnog
filma (Star Stories of the Dreaming) i vodiča za studente. Video segmenti iz
Stellarium-a korišteni su u dokumentarcu kako bi se ilustrirali određeni
nebeski objekti.</p>

<h2>Kulturni objekti</h2>

<h3>Gawaargay</h3>
<p>Gawaargay je duh Emua na nebu, smješten s glavom u Coal Sack Maglici, a vrat
i tijelo se protežu kroz prašinu Mliječnog puta (Warrambul) pokraj
Škorpiona. Euahlayi i Kamilaroi oblik emua vide s vidljivim nogama u travnju
i svibnju, kada oblik predstavlja ženku u lovu na mužjake. Od lipnja do
kolovoza oblik predstavlja mužjaka koji sjedi na svom gnijezdu, bez nogu
(mužjaci odgajaju piliće), a ovo je signal za prikupljanje jaja. Uvečer
krajem kolovoza oblik je na nebu okomito, a glava i tijelo tvore dva "jaja",
što znači da se jaja više ne sakupljaju. Kasnije u godini pojavljuje se na
horizontu, pa se vjeruje da sjedi u vodenom otvoru, što znači da su vodotoci
puni. Kad je ispod horizonta, tada je na Zemlji kao Crni Emu, što se rijetko
viđa.</p>

<h3>Birringoloo</h3>
<p>Birringoloo je druga supruga Byaame, stvoritelja/ heroja kulture. Ona sjedi
pored vatre kampa Byaame (zvijezda Alpha Muscae), a sve žene s djevojčicama
koje umiru dolaze u ovaj logor prije nego što pođu u Bulimah (Nebo iza
Warrambula). U ovom logoru čekaju dok sve njihove djevojčice ne preminu i
dođu u logor, a onda mogu krenuti prema Bulimah-u. </p>

<h3>Yarran</h3>
<p>Yarran (koji se također naziva mingga) korijen je Yarranovog stabla,
akacije, što je drvo koje je Byaame preuzeo u Warrammbul s prvim čovjekom
koji je umro (i Cockatoosom). Zapravo je u sreduštu Coal Sack maglice, te
tamna maglica predstavlja šuplje drvo koje se promatra odozdo s korijenjem
koje se proširilo naokolo. Kad netko umre i ode u Bulimah, prolazi kroz
Jarran šupljinu. </p>

<h3>Stari Wiringin</h3>
<p>Wiringin je "mudri čovjek" ili liječnik kod Aboridžina. Ovaj Wiringin
smješten u Malom Magellanovom oblaku kako bi kontrolirao tko može nastaviti
prema Bulimah-u. Ukoliko osoba koja je umrla nije posvećena, ona ne poznaje
pravila te se šalje u Wadhaagudjaaylwan u Veliki Magellanov oblak. Duh
rođenja će one neposvećene vratiti natrag na Zemlju kao novorođenčad kako bi
mogli biti posvećeni. Wiringin je predstavljen na svakom groblju Aboridžina
i to u oblika Wilga stabla (autohtona vrsta vrbe).</p> 

<h3>Birray Birray</h3>
<p> Birray Birray su grupa neposvećenih dječaka koji su zaljubljeni u sedam
mladih žena (sestara), Miyay Miyay, koje predstavljaju zvjezdani skup
Plejada. Trčeći za njima, potjerali su ih na noćno nebo, i zbog toga su
postavljeni u Orion, kao tri zvijezde koje predstavljaju Orionov
pojas. Rigel je njihova Vatra a Orionov Mač njihov žarač. Odvojeni su od
Miyay Miyay od strane Wiringina, Starog Dthillara, kojeg predstavlja
Aldebaran.</p>

<h3>Miyay Miyay</h3>
<p> Miyay Miyay su sedam mladih žena (sestara), koje su potjerane na nebo,
zavisno o priči, od strane Birray Birraya, ili raznih Wiringina ili loših
osoba. Tvore zvjezdani skup Plejada, a kako je jedna od sestara stidljiva,
obično vidimo samo šest zvijezda. Pod zaštitom su Wiringina, Starog
Dthillara, kojeg predstavlja Aldebaran.</p>

<h3>Stari Dthillar</h3>
<p>Stari Dthillar je Wiringin, u ovom slučaju Wiringin od Birray Birray,
neposvećenih dječaka u Orionu koji čeznu za Miyaay Miyaay (Sedam sestara) u
Plejadama. Stari Dthillar je zvijezda Aldebaran, koja je također Alfa Tauri,
te štiti Miyaay Miyaay od Birray Birray. Izvrnuti V oblik kojeg čine Alfa,
Epsilon i Gama Tauri je gunya (koliba) Starog Dthillara.</p>

<h3>Wamba Wamba</h3>
<p>"Wamba" znači "lud" ili "zaluđen". U ovom slučaju, zvijezda Canopus se
naziva Wamba Wamba iz više razloga, zavisno čija se priča sluša. Planet
Venera također se naziva Wamba. Jedna od pretpostavki je da su oboje Canopus
i Venara u ljetnom periodu vidljivi u blizini horizonta, te zbog atmosferske
difrakcije, mogu "treperiti" (jako svjetlucati), što rezultira brzom
promjenom u boji. To se može interpretirati kao ludovanje.</p>

<h3>Wadhaagudjaaylwan</h3>
<p>Wadhaagudjaaylwan je Byaame-ina treća žena, nalazi se u Velikom Magellanovom
oblaku, te određuje žene koje će dobiti dijete. "Dodjeljuje" djecu ženama na
Zemlji, te preuzima osobe koje joj šalje Stari Wiringin u Malom Magellanovom
oblaku, koje opet u obliku djece šalje nazad na Zemlju.</p>

<h3>Bandaarr</h3>
<p>Bandaarr na Kamilaroi/Euahlayi jeziku označava Klokana, a ovaj je klokan
smješten ispod trubuha Emua u Mliječnoj stazi, te gleda u suprotnom
smjeru. Bandaarr je ili sivi ili crveni klokan, zavisno o kulturi te ima
ceremonijalnu važnost.</p>

<h3>Muraay Muyaay</h3>
<p>Muraay na Kamilaroi, ili  Muyaay na Euahlayi jeziku je kakadu s krijestom
boje sumpora, a predstavlja zvijezde Pokazivače (Alfa Centauri i Hadar/Beta
Centauri). One su dospijele u zviježđe Križa kada je njihovo drvo, Yarran,
odvučeno na nebo zajedno s prvim čovjekom koji je umro, te ga sada vječno
jure.</p>

<h3>Warrawilbaarru</h3>
<p>Warrawilbaarru duh vihora koji živi u zviježđu Škorpiona. Byaame ga obično
sprječava u dolasku na Zemlju, no u rujnu izlaziiz jedne od tri rupe (tamne
maglice) Škorpiona te ostaje sve do ožujka. Tijekom svog boravka na Zemlji
kao "willy willy" ili vihor može biti opasan za djecu i neposvećene ljude.</p>

<h2>Više informacija</h2>
<p>Više detalja o astronomiji Kamilaroi i Euahlayi naroda možete pronaći na <a
href="https://unsw.academia.edu/RobertFuller"
class="external">https://unsw.academia.edu/RobertFuller</a>.</p>
