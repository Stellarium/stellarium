<h2>Заходнія</h2>
<p>Заходняя нябесная культура выкарыстоўваецца ўсімі сучаснымі астраномамі й зьяўляецца афіцыйнай сыстэмай Міжнароднага Астранамічнага Саюзу. Гістарычныя карані гэтай культуры палягаюць у старажытна-грэцкай астраноміі з частковым уплывам ісламскай	астраноміі.</p>

<h3>Сузор'і</h3>
<p>У заходняй культуры купал неба падзелены на 88 абсягаў рознага памеру, якія называюцца <i>сузор'ямі</i>, кожнае зь якіх мае дакладныя межы, вызначаныя Міжнародным Астранамічным Саюзам. Гэтыя сузор'і сталіся стандартным спосабам апісаньня неба, цалкам замяніўшы ў штодзённым ужытку аналяґічныя наборы зь іншых культур.</p>

<h3>Назвы зорак</h3>
<p>Бальшыня традыцыйных заходніх назваў зорак прыйшлі ад арабаў. У астраноміі замест традыцыйных назваў зорак выкарыстоўваюцца іхныя абазначэньні з розных зоркавых каталёґаў, такіх як каталёґ Баера, Флэмстыда ды інш., апроч некаторых выпадкаў, калі традыцыйная назва больш вядомая, чым абазначэньне.</p>

<h3>Альтэрнатыўныя выявы сузор'яў для Stellarium</h3>
<p>Сузор'і Г.А. Рэя, зь ягонай кнігі «Зоркі: новы погляд на іх», зробленыя <a class='external text' href="http://sourceforge.net/users/wackymorningdj/" rel="nofollow">Майкам Рычадсам</a></p>
<p><a href="http://wackymorningdj.users.sourceforge.net/ha_rey_stellarium.zip" class='external text' rel="nofollow">Загрузіць гэты архіў.</a></p>

<h3>Вонкавыя спасылкі</h3>
<ul><li> <a href="https://be-x-old.wikipedia.org/wiki/%D0%A1%D1%83%D0%B7%D0%BE%D1%80%E2%80%99%D0%B5" class='external text' title="http://be.wikipedia.org/wiki/Сузор'і" rel="nofollow">Сузор'і</a> — артыкул Вікіпэдыі
</li><li> <a href="http://en.wikipedia.org/wiki/Star_catalogue" class='external text' title="http://en.wikipedia.org/wiki/Star catalogue" rel="nofollow">Зоркавы каталёґ</a> — артыкул анґламоўнай Вікіпэдыі
</li><li> <a href="http://hubblesource.stsci.edu/sources/illustrations/constellations/" class='external text' title="http://hubblesource.stsci.edu/sources/illustrations/constellations/" rel="nofollow">Бібліятэка выяваў сузор'яў</a> Ваенна-марской абсэрваторыі ЗША й Навуковага інстытуту касьмічнага тэлескопа. Гравюры Яна Гэвэліюша.
</li></ul>
