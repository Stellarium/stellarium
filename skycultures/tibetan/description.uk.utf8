<h2>Тибетська (попередній варіант)</h2>

<p><em>Це незавершена робота і лише тимчасове рішення. Будь ласка, допоможіть
нам в удосконаленні! (див. нижче)</em></p>

<p>Під час подорожі до Тибетського автономного району (ТАР) у 2019 року, автор
зустрівся із дуже складною системою астрономічних та календарних обчислень,
які мають довгу традицію у Тибеті.</p>

<p>На традиційну тибетську астрономію значний вплив мала Калачакра-Тантра, яку
було запозичено з Індії, і яка змішалася з китайськими впливами.</p>


<table class="layout">
<tr>
<td><img src="MenTseeKhang_emblem.jpg" height="450" alt="Емблема Мен-Це-Ханг"/></td>
<td><img src="StagPhuDisk.jpg" height="450" alt="Диск Стаг-Фу"/></td>
</tr>
<tr>
<td>Емблема знаку дверей інституту Мен-Це-Ханг у Лхасі</td>
<td>Платформа для спостереження Стаг-Фу. Традиційний камінь для спостережень у
сутінках було вбудовано до бетонної платформи, на якій показано місячні
станції. На зовнішньому колі показано фігури 12 знаків зодіаку (ледве
помітні, але збільшені нижче).</td>
</tr>
</table>
<p>
Інститут Мен-Це-Ханг з астрономічних та медичних досліджень у Лхасі, ТАР, є
центральною установою з досліджень традиційної тибетської медицини та
астрології, двох галузей досліджень, які тісно пов'язаною з традиційною
тибетською культурою. Інститут редагує щорічний тибетський календар. Хоча
усе можна описати алгоритмічно, у 2009 році фахівці Мен-Це-Ханг повторно
звели календарну обсерваторію у монастирі Стаг-Фу, де 17 березня кожного
року виконуються спостереження за сходом сонця для калібрування
календаря. Цього для, щойно сонце встане над гірським хребтом, його перші
промені потраплять крізь вікно у башті обсерваторії на певний камінь, який
вбудовано до кругової платформи.
</p>

<h3>Зодіак</h3>

<p>Зодіак поділено на 12 частин, які, здебільшого, збігаються із класичними
фігурами зодіаку, які відомі у Європі. У наведеній нижче таблиці, яку
запозичено у Корню, показано фотографії ілюстрацій на круговій
платформі. Зауважте на неочікуваний вигляд Рака. Схожий на жабу?
</p>

<table class="layout">
<tr><th colspan="2">МАО</th><th>Тибетська</th><th>Індійська</th><th>Ілюстрація платформи</th></tr>
<tr><td><notr> 1</notr></td><td>Ari</td><td>Лук</td>    <td>Меша</td>   <td><img src="StagPhu_01_Ari.jpg" height=150 alt="Ari"/></td></tr>
<tr><td><notr> 2</notr></td><td>Tau</td><td>Ланг</td>   <td>Врша</td>   <td><img src="StagPhu_02_Tau.jpg" height=150 alt="Tau"/></td></tr>
<tr><td><notr> 3</notr></td><td>Gem</td><td>Трік</td>   <td>Мітхуна</td><td><img src="StagPhu_03_Gem.jpg" height=150 alt="Gem"/></td></tr>
<tr><td><notr> 4</notr></td><td>Cnc</td><td>Карката</td><td>Карка</td>  <td><img src="StagPhu_04_Cnc_Frog.jpg" height=150 alt="Cnc"/></td></tr>
<tr><td><notr> 5</notr></td><td>Лев</td><td>Сенге</td>  <td>Сімха</td>  <td><img src="StagPhu_05_Leo.jpg" height=150 alt="Лев"/></td></tr>
<tr><td><notr> 6</notr></td><td>Vir</td><td>Пумо</td>   <td>Канья</td>  <td><img src="StagPhu_06_Vir.jpg" height=150 alt="Vir"/></td></tr>
<tr><td><notr> 7</notr></td><td>Lib</td><td>Сангва</td> <td>Тула</td>   <td><img src="StagPhu_07_Lib.jpg" height=150 alt="Lib"/></td></tr>
<tr><td><notr> 8</notr></td><td>Sco</td><td>Дікпа</td>  <td>Врсціка</td><td><img src="StagPhu_08_Sco.jpg" height=150 alt="Sco"/></td></tr>
<tr><td><notr> 9</notr></td><td>Sgr</td><td>Жу</td>    <td>Дханус</td> <td><img src="StagPhu_09_Sgr.jpg" height=150 alt="Sgr"/></td></tr>
<tr><td><notr>10</notr></td><td>Кришка</td><td>Чусін</td> <td>Макара</td> <td><img src="StagPhu_10_Cap.jpg" height=150 alt="Кришка"/></td></tr>
<tr><td><notr>11</notr></td><td>Aqr</td><td>Бумпа</td>  <td>Кумбха</td> <td><img src="StagPhu_11_Aqr.jpg" height=150 alt="Aqr"/></td></tr>
<tr><td><notr>12</notr></td><td>Psc</td><td>Нья</td>    <td>Міна</td>   <td><img src="StagPhu_12_Psc.jpg" height=150 alt="Psc"/></td></tr>
</table>



<h3>Місячні станції</h3>

<p>На емблемі Мен-Це-Ханг показано 27 нерухомих фігур для місячних станцій, які
упорядковано уздовж кола навколо центрального рисунка. Деякі з фігур також
викладено у цементі яскравими каменями, які з'єднано чорними лініями у
кругову платформу, яку було зведено під час перебудови обсерваторії. Ці 27
фігур <em>гьюкар</em> описують як відповідники індійських
<em>накшатр</em>. Кожна з них має довжину 13°20' уздовж екліптики. Загалом,
кожен з <em>гьюкарів</em> складається з 2 сузір'їв, отже, маємо назви 28
<em>місячних сузір'їв</em>.</p>


<p>Втім, поза Тибетом про точну прив'язку тибетських місячних станцій відомо
небагато. Більшість робіт написано тибетською або китайською мовами, а
тибетських карт зоряного неба не існувало. Крім того, наші екскурсоводи не
змогли пояснити нічого з наведених нижче даних.</p>


<p>Наведену нижче таблицю запозичено у Корню. Зауважте, що тибетці починають
відлік з нуля, а індійці — з одиниці. </p>

<table class="layout">
<tr><th colspan="2">Гьюкар</th><th colspan="2">Накшатра</th><th>Зірки</th></tr>
<tr><td align="right"><notr> 0</notr></td><td>Такар, Югу</td>     <td align="right"><notr> 1</notr></td><td>Ашвіні</td>                 <td> &beta; Овна, Шератан</td></tr>
<tr><td align="right"><notr> 1</notr></td><td>Драньє</td>          <td align="right"><notr> 2</notr></td><td>Бхараньї</td>                <td> 35 Овна</td></tr>
<tr><td align="right"><notr> 2</notr></td><td>Міндрук</td>         <td align="right"><notr> 3</notr></td><td>Кріттіка</td>                <td> Плеяди</td></tr>
<tr><td align="right"><notr> 3</notr></td><td>Нарма</td>           <td align="right"><notr> 4</notr></td><td>Рохіньї</td>                 <td> &alpha; Тільця, Альдебаран</td></tr>
<tr><td align="right"><notr> 4</notr></td><td>Го</td>              <td align="right"><notr> 5</notr></td><td>Мргашира</td>               <td> &lambda; Оріона</td></tr>
<tr><td align="right"><notr> 5</notr></td><td>лак</td>             <td align="right"><notr> 6</notr></td><td>Ардра</td>                  <td> &alpha; Оріона, Бетельгейзе</td></tr>
<tr><td align="right"><notr> 6</notr></td><td>Набсо, Гьялто</td>   <td align="right"><notr> 7</notr></td><td>Пунарвасу</td>              <td> &beta; Близнюків, Поллукс</td></tr>
<tr><td align="right"><notr> 7</notr></td><td>Гьял, Гьялме</td>    <td align="right"><notr> 8</notr></td><td>Пушья</td>                  <td> 5 Рака</td></tr>
<tr><td align="right"><notr> 8</notr></td><td>Как, Ва</td>         <td align="right"><notr> 9</notr></td><td>Аслеша</td>                 <td> &alpha; Гідри</td></tr>
<tr><td align="right"><notr> 9</notr></td><td>Чу, Та-чен</td>    <td align="right"><notr>10</notr></td><td>Мадха</td>                  <td> &alpha; Лева, Регул</td></tr>
<tr><td align="right"><notr>10</notr></td><td>Дре, Та-чунг</td>   <td align="right"><notr>11</notr></td><td>Пурва-Фалгуньї</td>         <td> &delta; Лева, Зосма</td></tr>
<tr><td align="right"><notr>11</notr></td><td>Во</td>              <td align="right"><notr>12</notr></td><td>Уттара-Фалгуньї</td>        <td> &beta; Лева, Денебола</td></tr>
<tr><td align="right"><notr>12</notr></td><td>Межі</td>           <td align="right"><notr>13</notr></td><td>Хаста</td>                  <td> &delta; Ворона, Альгораб</td></tr>
<tr><td align="right"><notr>13</notr></td><td>Накпа</td>           <td align="right"><notr>14</notr></td><td>Сітра</td>                  <td> &alpha; Діви, Спіка</td></tr>
<tr><td align="right"><notr>14</notr></td><td>Сарі</td>            <td align="right"><notr>15</notr></td><td>Сваті</td>                  <td> &alpha; Волопаса, Арктур</td></tr>
<tr><td align="right"><notr>15</notr></td><td>Сага</td>            <td align="right"><notr>16</notr></td><td>Вішакха</td>                <td> &alpha; Терезів</td></tr>
<tr><td align="right"><notr>16</notr></td><td>Лхацам</td>         <td align="right"><notr>17</notr></td><td>Анурадха</td>               <td> &delta; Скорпіона</td></tr>
<tr><td align="right"><notr>17</notr></td><td>Нрьон, Деу</td>       <td align="right"><notr>18</notr></td><td>Джештха</td>                <td> &alpha; Скорпіона, Антарес</td></tr>
<tr><td align="right"><notr>18</notr></td><td>Нуп</td>             <td align="right"><notr>19</notr></td><td>Мьюла</td>                   <td> &lambda; Скорпіона, Шаула</td></tr>
<tr><td align="right"><notr>19</notr></td><td>Чутьо</td>           <td align="right"><notr>20</notr></td><td>Пурвашадха</td>             <td> &delta; Стрільця</td></tr>
<tr><td align="right"><notr>20</notr></td><td>Чуме</td>           <td align="right"><notr>21</notr></td><td>Уттарашадха</td>            <td> &sigma; Стрільця</td></tr>
<tr><td align="right"><notr>21</notr></td><td>Дрожин + Джижин</td><td align="right"><notr>22</notr></td><td>Уттара-Ашадха + Сравана</td><td> &alpha; Ліри, Вега + &alpha; Орла, Альтаїр</td></tr>
<tr><td align="right"><notr>22</notr></td><td>Мьондре</td>          <td align="right"><notr>23</notr></td><td>Дханіастха</td>             <td> &beta; Дельфіна</td></tr>
<tr><td align="right"><notr>23</notr></td><td>Мьондру</td>          <td align="right"><notr>24</notr></td><td>Сатабхішак</td>             <td> &lambda; Водолія</td></tr>
<tr><td align="right"><notr>24</notr></td><td>Трумтьо</td>          <td align="right"><notr>25</notr></td><td>Пурвабаадрапада</td>        <td> &alpha; Пегаса, Маркаб</td></tr>
<tr><td align="right"><notr>25</notr></td><td>Труме</td>           <td align="right"><notr>26</notr></td><td>Уттарабхадрапада</td>       <td> &gamma; Пегаса, &alpha; Андромеди</td></tr>
<tr><td align="right"><notr>26</notr></td><td>Намдру, Шеса</td>   <td align="right"><notr>27</notr></td><td>Реваті</td>                 <td> &sigma; Риб</td></tr>
</table>


<p>Місячні станції у цій картині зоряного неба показано як астеризми серед
традиційних 12 зодіакальних сузір'їв Птолемея. Припускаємо, що більшість
походять з індійської традиції, зокрема Калчакри-тантри, але маємо також
деякий китайський вплив, наприклад у №11. Малюнки надано лише для
зодіакальних сузір'їв. Ще декілька сузір'їв зображень у птолемеївській
традиції у північній півкулі для полегшення орієнтації, але їхні назви не
вказано. Нам нічого не відомо про їхні традиційні назви, використання та
навіть про те, чи відомі вони у Тибеті.
</p>


<h3>Будь ласка, допоможіть нам</h3>
<p>Рисунки є власною спробою автора ідентифікувати зображення місячних
станцій. Можемо бути певні щодо розташування лише тих, які є в інших
картинах зоряного неба, наприклад, японських місячних станцій. Багато зірок
є доволі тьмяними і рисунки на емблемі, ймовірно, має бути повернуто на
довільний кут, зокрема для <em>гьюкар 3</em>=Hyades. Для інших потрібні
значні припущення для встановлення топологічного відповідника. Альтернативні
відповідники із зірками подібної топології упорядковані за орієнтацією, яку
показано на емблемі (північ=зовнішнє коло), було знайдено у сусідніх
областях неба, що робить їхню відповідність сумнівною. Інші, ймовірно,
запозичено з китайської традиції, зокрема №11.  МС21 можна прив'язати, лише
якщо ми приймемо дві окремих фігури, які не з'єднано, як це показано на
рисунку. Тоді вони відповідають китайським сузір'ям <em>Бик</em> і
<em>Дівчина</em> (яка є також японською місячною станцією <em>Жінка</em>).
</p>
<p>
Альтернативні рисунки наведено у файлах налаштувань. Нам би хотілося почути
думку експертів з тибетської астрономії щодо підтвердження або виправлення
ідентифікації.
</p>

<h4>Інформація для подальшого ознайомлення</h4>

<p>Ця робота є супровідною до просторової моделі обсерваторії Стаг-Фу для
використання зі додатком Scenery3D. Її описано у цій роботі: </p>

<p>Georg Zotti, Guntram Hazod, Martin Gamon, Hubert Feiglstorfer: A Calendar
Observatory in Tibet. Proc. SEAC2022, Timisoara University Press,
2023. (заплановано до друку) </p>


<h4>Автор</h4>
<p>Georg Zotti, 21 травня 2019 року, перероблено у липні-жовтні 2023 року.</p>

