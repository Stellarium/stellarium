<h2>উত্তর আন্দিজ</h2>
<p align="justify">উত্তর আন্দিজ ধারা, বিজ্ঞান ও মানব ইতিহাসের এক অন্য ধরনের বহুমুখী রূপের সম্পর্কে আমাদের শিক্ষা দেয়; আমাদের চারপাশে থাকা বিভিন্ন উপাদানের পর্যবেক্ষণ থেকে শুরু করে, প্রজাতি হিসাবে আমাদের বেঁচে থাকা নিশ্চিত করার প্রয়োজনে, মানবগন বুঝতে শিখেছে নানা মহাজাগতিক, উদ্ভিদজ, প্রাণীজ, জলবায়ু এবং অন্যান্য উপাদান সংক্রান্ত নির্দেশ; এর সাহায্যে জ্ঞানী লোকেরা আমাদের প্রভাবিত করে এমন পরিবর্তন সম্পর্কে সতর্ক হতে শিখিয়েছেন ।</p>

<p align="justify">সুপ্রাচীন এই পর্যবেক্ষণগুলির প্রতিরূপ গড়ে তোলার জন্য জন্য, আমরা একটি প্রশস্ত মুখের পাত্র ব্যবহার করার প্রস্তাব করি; যেটিকে খোলামাঠে সঠিকভাবে স্থাপন করা হবে । আকাশের প্রতিফলনে মহাজাগতিক আয়না তৈরির জন্য, আমরা প্রথমে জল দিয়ে এটি পূরণ করি, এবং সেটির সাহায্যে সেখানকার প্রাজ্ঞ ব্যক্তিরা সূর্য, চাঁদ, গ্রহ বা তারাগুলির গতির পরিমাপ করেন ।</p>

<p align="justify">স্টেলারিয়াম আমাদেরকে এই "মহাজাগতিক আয়না" পুনরুত্থিত করে উত্তর আন্দিজে দৃশ্যমান মহাজাগতিক ঘটনাবলী এবং সহস্রাব্দ ধরে বিজ্ঞ জনেদের যুগান্তকারী পর্যবেক্ষণগুলি বিশ্লেষণ করতে দেয় । এই সবকিছুই আন্দিজ অধিবাসীদের প্রাচীন ঐতিহ্যগুলিতে নিবন্ধিত ও চিত্রিত রয়েছে, যা ২১ শতকের শুরুতে বহু প্রজন্মের ধরে কয়েকজন গবেষক যৌথভাবে পুনরুদ্ধার করেছেন ।</p>

<p>নিরক্ষীয় আকাশ:</p>


<h3>সূর্য (পুনচাও ও উইলকা)</h3>
<p align="justify">যখন আমরা গ্রহের কেন্দ্রে নিজেকে খুঁজে পাই, তখন দেখা যায় যে সেখান থেকে সূর্যের বার্ষিক পরিক্রমণ পথের দূরত্ব সমান এবং আনুপাতিক। বিষুব দিবসগুলিতে সূর্য আকাশের কেন্দ্রকে অতিক্রম করে, জুনের ক্রান্তি দিবসে আবার তা সর্বদক্ষিণে অবস্থান করে (উত্তরায়ণ শুরু হয়) এবং ডিসেম্বরের ক্রান্তি দিবসে সর্বউত্তরে অবস্থান করে (দক্ষিণায়ণ শুরু হয়) । এই প্রাকৃতিক ঘটনাটি চারটি প্রধান উত্সবের চিহ্ন যা কৃষি ক্যালেন্ডারের এক একটি নির্দিষ্ট বিভাগকে নির্দেশিত করে কারণ এগুলি একএকটি ঋতুর নির্দেশক ।</p>

<p align="justify">ঔপনিবেশিক কাহিনীকার হুয়ান ডি বেটানজো বলেছেন যে "ইন্ডিয়ানরা অধিবছরগুলি জানত"; গুস্তাভ গুয়াসামিনের গবেষণার সুবাদে আমরা জানতে পেরেছি যে সূর্যের প্রতি চার বছরের চক্রবর্তী আবর্তনে একটি বিশেষ অবকাশ চিহ্নিত করা হত; এটি পর্যবেক্ষণ করার জন্য, আমরা মহাবিষুবের (গ্রেগরিয়ান ক্যালেন্ডারে ২১ তম দিন) দিন (মার্চ ২০১৮-সময় ১২:২০) নিজেকে কল্পনা করার পরামর্শ দিই । তারপরে আমরা "তারিখ / সময় বিভাগ" এর সাহায্যে বছরের পর বছর সময় এগিয়ে যেতে পারি এবং আমরা লক্ষ্য করব যে সূর্য গতিমান, তবে প্রতি চার বছরে তা আবার শুরুর অবস্থানে ফিরে আসে, উদাহরণস্বরূপ: ২০১৬ সাল থেকে শুরু কারা হলে ২০১৭ সালে দর্শকের একটু বাম দিকে চলে আসে, ২০১৮ সালে আরও একটু বামে চলে আসে, ২০১৯ সালেও তাই এবং শেষে ২০২০ সালে তার প্রাথমিক অবস্থানে ফিরে আসে; তারপর আবার নতুন চক্র শুরু হয় ।
</p>



<h2 align="center">নক্ষত্রমন্ডল ও নক্ষত্রপুঞ্জ</h2>

<p align="justify">আমরা অনুধাবন করেছি যে "মহাজাগতিক আয়না" এর মাধ্যমে বিজ্ঞ জনেরা মাহাজাগতিক গতিবিধি নিবন্ধন করতে পারেন; এই পর্যবেক্ষণের মাধ্যমে তারা লক্ষ্য করেছিলেন যে প্রতিটি বিষুব ও ক্রান্তি দিবসের নৈশকালে, নির্দিষ্ট কিছু তারা আকাশে আবির্ভূত হয়, যেন তারা আমাদের উদ্ভূত ঋতু পরিবর্তনগুলি চিহ্নিত করছে, তাই এই মহাজাগতিক ঘটনাবলীগুলি প্রাকহিস্প্যানিক যুগে পুরুষানুক্রমে নথিভুক্ত হয়েছিল যা পরবর্তি কালে অ্যানডিয়ান জ্যামিতিক বৈশিষ্ট্যে রূপান্তরিত হয় ।</p>

<p><b>মহাবিষুব</b></p>
<li><b>"আন্তোনিও কুইনাটোয়া" ক্রস:</b> সন্ধ্যায় প্রথম আবির্ভুত তারাগুলি হল: লুব্ধক - প্রশ্বন - বানরাজা - আর্দ্রা, যা "আন্তোনিও কুইনাটোয়া" নামক ক্রসটি গঠন করে । </li>    

<p><b>জলবিষুব</b></p>
<li><b>মোলেসটিনা ত্রিভুজ:</b> সন্ধ্যায় প্রথম আবির্ভুত তারাগুলি হল: শ্রবণা - অভিজিৎ - জ্যেষ্ঠা, যা "মোলেসটিনা ত্রিভুজ" টি গঠন করে ।</li>

<p><b>ড্যানিয়েলা আলেজান্ড্রা আয়লা:</b> ডিজাইনগত সুস্পষ্ট নিবন্ধন ও কঠোর পরিশ্রমের ফলস্বরূপ আমরা "ড্যানিয়েলা আলেজান্ড্রা আইলা" নামক সুস্পষ্ট নক্ষত্রমন্ডলটি চিহ্নিত করেছি, যা "মনো অ্যানডিনো" এর প্রতিরূপ চিত্রিত করে; জলবিষুবে রাতের বেলা আকাশের কেন্দ্রে এটিকে দেখা যায় ।</p>

<p><b>কর্কট ক্রান্তি</b></p>
<p><b>দক্ষিন ক্রস:</b> উত্তর গোলার্ধের গ্রীষ্মকালীন সন্ধ্যার সবচেয়ে অসাধারণ তারাগুলি : A ক্রুজ, মোমোসা, δ ক্রুসিস, ζ ক্রুসিস, λ ক্রুসিস এবং μ ক্রুসিস, এই "দক্ষিণ ক্রস" টি গঠন করে ।</p>

<p><b>মকর ক্রান্তি</b></p>
<p><b>“জর্জ ট্রুজিলো” তীর:</b> দক্ষিণ গোলার্ধের শীতকালীন সন্ধ্যার সবচেয়ে অসাধারণ তারাগুলি : ক্যাফ - শেডার - নাভি- K ক্যাস, মূলত ক্যাসিওপিয়া মন্ডলের পশ্চিম অংশের তারাগুলি একটি তীরের আকৃতিকে প্রকাশ করে যা ডিসেম্বরের শেষে পূর্ব-পশ্চিম জুড়ে দেখা যায় ।</p>

<p align="justify">আমরা যে নক্ষত্রপুঞ্জ গুলিকে অন্তর্ভুক্ত করেছি সেগুলি সাধারণত কোনো বিষুব বা ক্রান্তি দিবসের শেষে আবির্ভুত হয়; এগুলির রূপগুলি (হীরা, বর্গ, ত্রিভুজ এবং তীর) অতি সাধারণ, এগুলি মূলত একটি চক্রের শুরু বা শেষ চিহ্নিত করে, ছায়া নক্ষত্রমন্ডলগুলি আবিষ্কারের পূর্বে এগুলি ব্যবহার হত ।</p>



<h2 align="center">স্বর্গীয় দূত বা ছায়া নক্ষত্রমন্ডল</h2>
<h3>ছায়াপথ</h3>
<li align="justify">আমাদের গ্রহটি ছায়াপথের অন্তর্গত, যার আকার দুটি বড় প্যাঁচালো বাহু যুক্ত সুবিশাল চাকতির মত; এই আকার এবং পৃথিবীর ঘূর্ণনের কারণে বিষুব ও ক্রান্তি দিবসগুলিতে আমরা এটির একটি নির্দিষ্ট অংশকেই কেবল উপলব্ধি করতে পারি, ফলত পূর্বপুরুষরা এটির সাহায্যে সময় পরিমাপ করতেন । বহু লোকের কাছে আন্দিজ "মুয়ুন" নামে পরিচিত, যার অর্থ জীবন প্রদানকারী এক সুবিশাল সাপ ।</li>    

<p align="justify">পশ্চিমের মত নক্ষত্রমন্ডলগুলি উজ্জ্বল তারা দ্বারা গঠিত নয়; অলৌকিক আকৃতিগুলি আকাশের ছায়াপথের প্রভায় বিদ্যমান "কালো ছোপ" এর আকারে খুঁজে পাওয়া যায়, সুতরাং সূর্যের বার্ষিক পথের প্রতিটি বাঁকে আমরা একটি করে "দৃশ্যমান" ছায়া নক্ষত্রমন্ডল দেখতে পাই । চন্দ্র বা সৌর অয়ণের সাথে সাথে, উত্তর আন্দিজে মন্ডলগুলির আবর্তন নির্দিষ্ট কিছু  যুগের বিশেষত কৃষি, নাগরিক, প্রজনন বা উত্সবের শুরু ও শেষ চিহ্নিত করেছিল । এগুলি ভাগ্য নির্ধারণ করে, জ্ঞান, সম্মান ও শ্রদ্ধা অর্জনেও সাহায্য করে; এইভাবে মহাদেশ জুড়ে সূর্য বা চাঁদ সম্পর্কিত একটি ধর্মীয় চিন্তাভাবনা গড়ে উঠছে ।</p>

<p align="justify">এখনও পর্যন্ত প্রাপ্ত কিছু নক্ষত্রমন্ডল:</p>

<h3>ছায়া নক্ষত্রমন্ডল</h3>
<ul>
<li><p>এস্তেলিনা কুইনাটোয়া (জাগুয়ার): পুরুষ চক্রকে পরিচালনাকারী মন্ডল, "উইলকা" বা "অটোরঙ্গো" নামেও পরিচিত, নমনীয় শস্যের ফসলের আগমনকে নির্দেশ করে ।<p></p><img src="jaguar.png" width="100" height="107" align="center" /></p></li>
<li><p>মার্সেডিজ কোটাকাচি (বানর): মহিলা চক্রকে পরিচালনা করে । বৃষ্টিপাতের আগমন এবং কৃষি প্রক্রিয়ার সূচনা নির্দেশ করে ।</p><p><img src="mono.png" width="100" height="107" align="center" /></p></li>
<li><p>হারানান ক্রেপো তোরাল (ব্যাঙ): "হামাপাতু" হল এমন প্রাণী যার জীবনচক্র রয়েছে, এটি কর্কট ক্রান্তির রাতে আবির্ভুত হয় এবং এটি পরলোকে যোগাযোগের সাথে সম্পর্কিত ।</p><p><img src="sapo.png" width="100" height="107" align="center" /></p></li>
<li><p>আনা জারমিলো দে ভেলাস্টুগি (যোদ্ধা): "তীরন্দাজ" বা "নর্তক" হিসাবে পরিচিত, এটি মকর ক্রান্তির রাতে আবির্ভুত হয় ।</p><p><img src="guerrero.png" width="100" height="107" align="center" /></p></li>
</ul>

<h3>প্রস্তুতকারক</h3>
<p>এই নক্ষত্রমন্ডল, নক্ষত্রপুঞ্জ এবং পরিমাপগুলি <b>পূর্বসূরীয় জ্ঞানের উত্তরাধিকার</b>  এবং <b> ক্ল্যান কুইনাটোয়া, ইম্বাবুরা - ইকুয়েডর এর লুন্ডউকো উপত্যকার বিজ্ঞজনেদের দ্বারা বহু বছর ধরে সুরক্ষিত এবং সংকলিত </b></p>

<p>এটি আন্দ্রেস আলেজান্ড্রো আইলা কুইনাটোয়া রচিত "শতাব্দীপ্রাচীন জ্যোতির্বিজ্ঞান, যা আমার শিক্ষক এবং পূর্বপুরুষরা আমাকে শিখিয়েছে" এর উপর ভিত্তি করে তৈরী করা হয়েছে; Servio Jr. Paladines কম্পিউটার ইন্টিগ্রেশনে সহযোগিতা করেছেন ।</p>

<p>বর্তমান চিত্ররূপগুলি পাস্তো জাতির প্রাক-হিস্পানিক ডিজাইন দ্বারা অনুপ্রাণিত হয়ে লেখা এস্তেলিনা কুইনাটোয়া এর বই "সুপ্রাচীন উপস্থাপনা ও ব্রহ্মান্ডের রং" (ইকুয়েডরের সংস্কৃতি ও ঐতিহ্য মন্ত্রণালয়) থেকে সংগৃহিত ।</p>

