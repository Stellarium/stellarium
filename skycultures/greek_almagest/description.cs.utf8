<h1>Řecká (Almagest)</h1>

<p>Tato starověká řecká nebeská kultura je shrnuta v knize, která je dnes známá
pod svým arabským názvem „Almagest“. Tato kniha byla napsána v římských
dobách (za vlády římského císaře Hadriána) v Alexandrii (Afrika) v řeckém
jazyce, s daty uvedenými v egyptských názvech měsíců a roky počítanými po
babylonském králi, takže jde jednoznačně o multikulturní kompendium
vědění. Jde o kompilaci astronomických znalostí bývalých astronomů včetně
výsledků z pozorování a matematické astronomie. Sestaven byl Claudiem
Ptolemaiem za použití starších i jeho vlastních pozorování, byl napsán v
řečtině, publikován ve druhém století a zůstal hlavním astronomickým dílem
pro následujících 1500 let. Původně byl napsán ve staré řečtině pod názvem
<i>Mathematike Syntaxis</i>.  Název <i>Almagest</i>, což znamená
&ldquo;Největší [kniha]&rdquo;, pochází z arabských překladů. K vytvoření
této nebeské kultury jsme použili anglický překlad od Toomera (1984), v
některých detailech jej přepracovali (např. pomocí doslovnějších překladů z
řečtiny místo latinských termínů, které jsou dnes běžné) a použili jsme
počítačem zpracované tabulky připravené Erniem Wrightem.</p>

<p>Almagest se skládá ze 13 částí nazývaných knihy. V sedmé a osmé knize
Ptolemaios vypsal seznam celkem 1022 hvězd ve 48 souhvězdích (mezi nimiž je
asi 5 objektů podobných hvězdám, jako jsou kulové hvězdokupy). Je to tabulka
souřadnic hvězd s popisem jejich polohy v souhvězdí (např. "hvězda na lokti
X, zeměpisná délka, šířka, velikost"). S ohledem na precesi použil
Ptolemaios ekliptikální souřadnice. Jako jeden z prvních ve své době uváděl
Ptolemaios magnitudu, kvantitativní stupnici jasnosti hvězd, pravděpodobně
převzatou od Hipparcha (což není jisté, protože Hipparchův katalog se
nedochoval). Stupnice začíná nejjasnější hvězdou s magnitudou 1 a klesá
postupně k magnitudě 6 pro nejslabší okem viditelné hvězdy.</p>

<p>Pro výpočet poloh planet Ptolemaios použil geocentrický model (což je možné,
neboť pozorovatel vždy stojí na Zemi) a přispěl tak k vědeckému přesvědčení,
že heliocentrický model od Aristarcha není zapotřebí. Nicméně, pro hvězdný
katalog <i>Almagest</i> to vůbec nevadí, protože katalog hvězd vždy
představuje seznam pevně umístěných bodů na obloze a Ptolemaiovým
proklamovaným cílem katalogu je poskytnout seznam pro výrobu nebeských glóbů
(viz Alm., VIII, 3). Protože si je vědom precese, chce usnadnit práci
budoucím tvůrcům glóbů pomocí ekliptickálních souřadnic: precese, tak jak ji
zná Ptolemaios, posouvá všechny hvězdy rovnoběžně s ekliptikou, takže
aktualizace epochy budoucího tvůrce glóbu by mohly být aplikovány
jednoduchým odečtením určité hodnoty pro danou ekliptikální délku.</p>

<h2>Jak vznikla tato nebeská kultura</h2>

<h3>Jména hvězd</h3>

Z více než 1 000 hvězd uvádí Ptolemaios vlastní jméno pouze pro 15. Zbytek
je identifikován poměrně dlouhými popisy, jako například "Hvězda na konci
ocasu" pro Polárku. Abychom se ve Stellariu vyhnuli zobrazování tak dlouhých
řetězců na obrazovce, vymysleli jsme pro všechny hvězdy Almagestu krátké
popisky skládající se ze souhvězdí a pořadí, ve kterém se objevují v
katalogu. Například Polárka má označení „UMi 1“, protože je první hvězdou v
souhvězdí Malého medvěda (UMi). V tabulce níže naleznete pro Ptolemaiova
souhvězdími odpovídající zkratku IAU. Navíc tam, kde Ptolemaios popisuje
hvězdu jako ležící mimo obrazec, používáme v odpovídajícím popisku malá
písmena. Pokud chcete zobrazit dlouhý popis dané hvězdy, zaškrtněte volbu
"Zobrazit další jména hvězd" v nastavení "Zobrazení [F4]/Obloha" a klikněte
na hvězdu. Dlouhý popis se pak zobrazí v horní části obrazovky.

<h3>Spojnice souhvězdí</h3>

<p>Proces lze popsat tak, jak je zde načrtnut na příkladu souhvězdí Corvus:</p>

<p>V souhvězdí Corvus (Havran) &alpha; Crv je hvězda v &quot;hlavě
havrana&quot;. Je spojena s &quot;hvězdou v krku&quot;, &epsilon; Crv. Ta je
spojena s &quot;hvězdou v prsou&quot; &zeta; Crv. Odtud jdou dvě spojnice ke
koncům křídel. &gamma; Crv je hvězda předního křídla a &delta; Crv hvězda na
zadním křídle. Od hvězdy v prsou jde další spojnice k &quot;noze
havrana&quot;, hvězdě &beta; Crv.</p>

<p><img width="800" src="corvus_s.png" /></p>

<p>Po identifikaci hvězd na základě jejich souřadnic a názvů jsme hvězdy znovu
spojili podle popisů v tabulce uvedené v <i>Almagestu</i>.</p>

<p>Jména hvězd a názvy objektů hlubokého vesmíru se opírají pouze o Almagest,
např. Ptolemaios používá jméno
&quot;&lambda;&alpha;&mu;&pi;&alpha;&delta;&#943;&alpha;&sigmaf;
(Svícen)&quot; pro Aldebaran v jiné jeho práci <i>Tetrabiblos</i>, ale to
není v této nebeské kultuře použito, neboť se toto pojmenování nenachází v
Almagestu.</p>

<p>Následující tabulka zobrazuje původní název souhvězdí v řečtině a jeho český
překlad (sloupce 2 a 3) a naznačuje naše nejistoty při rekonstrukci
souhvězdí (sloupec 6).</p>

<table>
<tr valign="top">
	<td><b>Zkratka</b></td>
	<td><b>Původní název</b></td>
	<td><b>Překlad</b> (přímý)</td>
	<td><b>IAU (latinský) název</b></td>
	<td>poznámky k souhvězdí</td>
	<td>volnost v interpretaci</td>
</tr>
<tr valign="top">
	<td><notr>UMi</notr></td>
	<td><notr>&Mu;&iota;&kappa;&rho;&#942; &#702;&#714;&Alpha;&rho;&kappa;&tau;&omicron;&sigmaf;</notr></td>
	<td>Malá medvědice</td>
	<td><notr>Ursa Minor</notr></td>
	<td>jako souhvězdí IAU</td>
	<td></td>
</tr>
<tr valign="top">
	<td><notr>UMa</notr></td>
	<td><notr>&Mu;&epsilon;&gamma;&alpha;&lambda;&#942; &#702;&#714;&Alpha;&rho;&kappa;&tau;&omicron;&sigmaf;</notr></td>
	<td>Velká medvědice</td>
	<td><notr>Ursa Major</notr></td>
	<td>jako souhvězdí IAU</td>
	<td></td>
</tr>
<tr valign="top">
	<td><notr>Dra</notr></td>
	<td><notr>&Delta;&rho;&#940;&kappa;&omega;&nu;</notr></td>
	<td>Drak</td>
	<td><notr>Draco</notr></td>
	<td>všechny trojúhelníky nebo čtverce jsou obratle nebo části těla; spojnice u
hlavy je jazyk</td>
	<td></td>
</tr>
	<tr valign="top">
	<td><notr>Cep</notr></td>
	<td><notr>&Kappa;&eta;&phi;&epsilon;&#973;&sigmaf;</notr></td>
	<td>Kéfeus</td>
	<td><notr>Cepheus</notr></td>
	<td>král, hlavou dolů </td>
	<td>tři hvězdy na hlavě jsou tiára; &beta; viděná jako součást pásu, ačkoli
Almagest říká pod pásem</td>
</tr>
<tr valign="top">
	<td><notr>Boo</notr></td>
	<td><notr>&Beta;&omicron;&#974;&tau;&eta;&sigmaf;</notr></td>
	<td>Pastýř</td>
	<td><notr>Bo&ouml;tes</notr></td>
	<td>má v ruce pastýřskou hůl (&omega;)</td>
	<td>hvězda HIP 72582 přidána jako hvězda na krku</td>
</tr>
<tr valign="top">
	<td><notr>CrB</notr></td>
	<td><notr>&Sigma;&tau;&#941;&phi;&alpha;&nu;&omicron;&sigmaf;</notr></td>
	<td>Koruna</td>
	<td><notr>Corona Borealis</notr></td>
	<td>jako souhvězdí IAU; v textu nejsou žádné podrobnosti o spojnicích.</td>
	<td></td>
</tr>
<tr valign="top">
	<td><notr>Her</notr></td>
	<td><notr>&#703;&Epsilon;&nu;&gamma;&#972;&nu;&alpha;&sigma;&iota;&nu;</notr></td>
	<td>Klečící</td>
	<td><notr>Hercules</notr></td>
	<td>jedna z hvězd na chodildle je vrchol hole Pastýře</td>
	<td>hvězda HIP 82764 přidána jako hvězda na krku</td>
</tr>
<tr valign="top">
	<td><notr>Lyr</notr></td>
	<td><notr>&Lambda;&#973;&rho;&alpha;</notr></td>
	<td>Lyra</td>
	<td><notr>Lyra</notr></td>
	<td></td>
	<td></td>
</tr>
<tr valign="top">
	<td><notr>Cyg</notr></td>
	<td><notr>&#702;&#714;&Omicron;&rho;&nu;&iota;&sigmaf;</notr></td>
	<td>Pták</td>
	<td><notr>Cygnus</notr></td>
	<td>labuť s nohama</td>
	<td>Konce křídel spojené s ocasem</td>
</tr>
<tr valign="top">
	<td><notr>Cas</notr></td>
	<td><notr>&Kappa;&alpha;&sigma;&sigma;&iota;&#941;&pi;&epsilon;&iota;&alpha;</notr></td>
	<td>Kassiopeia</td>
	<td><notr>Cassiopeia</notr></td>
	<td>Královna sedící na trůnu</td>
	<td>abychom zabránili nejistotám, nenakreslili jsme trůn</td>
</tr>
<tr valign="top">
	<td><notr>Per</notr></td>
	<td><notr>&Pi;&epsilon;&rho;&sigma;&epsilon;&#973;&sigmaf;</notr></td>
	<td>Perseus</td>
	<td><notr>Perseus</notr></td>
	<td>Dvojitá hvězdokupa NGC 869 a NGC 884 jako objekt vzdáleného vesmíru - &gt;
pro nakreslení byla použita jedna z hvězd hvězdokupy</td>
	<td>jedna z hvězd v hlavě Gorgony byla přidána navíc, aby hlava vypadala
kulověji</td>
</tr>
<tr valign="top">
	<td><notr>Aur</notr></td>
	<td><notr>&#703;&Eta;&nu;&#943;&omicron;&chi;&omicron;&sigmaf;</notr></td>
	<td>Vozka</td>
	<td><notr>Auriga</notr></td>
	<td>nosí dlouhý oděv; oděv omezený rameny a lemem</td>
	<td>o Aur přidána jako hvězda na krku; 1 Aur přidána jako hvězda na lemu</td>
</tr>
<tr valign="top">
	<td><notr>Oph</notr></td>
	<td><notr>&#702;&Omicron;&phi;&iota;&omicron;&#973;&chi;&omicron;&sigmaf;</notr></td>
	<td>Hadonoš</td>
	<td><notr>Ophiuchus</notr></td>
	<td>má hada v rukou</td>
	<td>přidána hvězda jako hvězda na krku</td>
</tr>
<tr valign="top">
	<td><notr>Ser</notr></td>
	<td><notr>&#702;&#714;&Omicron;&phi;&iota;&sigmaf;</notr></td>
	<td>Had</td>
	<td><notr>Serpens</notr></td>
	<td>dvě samostatné části hada (hlava a ocas); čtverec je hlava</td>
	<td></td>
</tr>
<tr valign="top">
	<td><notr>Sge</notr></td>
	<td><notr>&#702;&Omicron;&iota;&sigma;&tau;&#972;&sigmaf;</notr></td>
	<td>Šíp</td>
	<td><notr>Sagitta</notr></td>
	<td>Jako souhvězdí IAU, &eta; Sge chybí </td>
	<td></td>
</tr>
<tr valign="top">
	<td><notr>Aql</notr></td>
	<td><notr>&#702;&Alpha;&epsilon;&tau;&#972;&sigmaf;</notr></td>
	<td>Orel</td>
	<td><notr>Aquila</notr></td>
	<td>&tau; Aql jako hvězda hlavy, &beta; jako krk, Altair je mezi rameny, &gamma;
a &mu; jsou ramena</td>
	<td></td>
</tr>
<tr valign="top">
	<td><notr>Del</notr></td>
	<td><notr>&Delta;&epsilon;&lambda;&phi;&#943;&sigmaf;</notr></td>
	<td>Delfín</td>
	<td><notr>Delphinus</notr></td>
	<td></td>
	<td>vylepšený tvar</td>
</tr>
<tr valign="top">
	<td><notr>Equ</notr></td>
	<td><notr>&Pi;&rho;&omicron;&tau;&omicron;&mu;&#942;</notr></td>
	<td>Busta [koně]</td>
	<td><notr>Equuleus</notr></td>
	<td></td>
	<td></td>
</tr>
<tr valign="top">
	<td><notr>Peg</notr></td>
	<td><notr>&#703;&#714;&Iota;&pi;&pi;&omicron;&sigmaf;</notr></td>
	<td>Kůň</td>
	<td><notr>Pegasus</notr></td>
	<td>s hřívou a jedním křídlem</td>
	<td></td>
</tr>
<tr valign="top">
	<td><notr>And</notr></td>
	<td><notr>&#702;&Alpha;&nu;&delta;&rho;&omicron;&mu;&#941;&delta;&alpha;</notr></td>
	<td>Andromeda</td>
	<td class='latin'><notr>Andromeda</notr></td>
	<td>šaty a pásek</td>
	<td></td>
</tr>
<tr valign="top">
	<td><notr>Tri</notr></td>
	<td><notr>&Tau;&rho;&#943;&gamma;&omega;&nu;&omicron;&sigmaf;</notr></td>
	<td>Trojúhelník</td>
	<td><notr>Triangulum</notr></td>
	<td>čtyři uvedené hvězdy &#61664; střední hvězda jedné strany</td>
	<td></td>
</tr>
<tr valign="top">
	<td><notr>Ari</notr></td>
	<td><notr>&Kappa;&rho;&iota;&#972;&sigmaf;</notr></td>
	<td>Skopec</td>
	<td><notr>Aries</notr></td>
	<td>otočená hlava; jen jeden roh</td>
	<td></td>
</tr>
<tr valign="top">
	<td><notr>Tau</notr></td>
	<td><notr>&Tau;&alpha;&upsilon;&#771;&rho;&omicron;&sigmaf;</notr></td>
	<td>Býk</td>
	<td><notr>Taurus</notr></td>
	<td>polovina těla, viditelné pouze dvě nohy; směr pohledu k pozorovateli</td>
	<td></td>
</tr>
<tr valign="top">
	<td><notr>Gem</notr></td>
	<td><notr>&Delta;&#943;&delta;&upsilon;&mu;&omicron;&iota;</notr></td>
	<td>Dvojčata</td>
	<td><notr>Gemini</notr></td>
	<td>jedna hvězda společná; vzájemně se dotýkají rukama</td>
	<td></td>
</tr>
<tr valign="top">
	<td><notr>Cnc</notr></td>
	<td><notr>&Kappa;&alpha;&rho;&kappa;&#943;&nu;&omicron;&sigmaf;</notr></td>
	<td>Krab</td>
	<td><notr>Cancer</notr></td>
	<td>čtvercové tělo</td>
	<td></td>
</tr>
<tr valign="top">
	<td><notr>Leo</notr></td>
	<td><notr>&Lambda;&#941;&omega;&nu;</notr></td>
	<td>Lev</td>
	<td><notr>Leo</notr></td>
	<td>otevírá čelist</td>
	<td></td>
</tr>
<tr valign="top">
	<td><notr>Vir</notr></td>
	<td><notr>&Pi;&alpha;&rho;&theta;&#941;&nu;&omicron;&sigmaf;</notr></td>
	<td>Panna</td>
	<td><notr>Virgo</notr></td>
	<td>nemá samostatnou hlavu</td>
	<td>přidány slabší hvězdy, aby se nakreslila křídla</td>
</tr>
<tr valign="top">
	<td><notr>Lib</notr></td>
	<td><notr>&Chi;&eta;&lambda;&alpha;&#943;</notr></td>
	<td>Klepeta [štíra]</td>
	<td><notr>Libra</notr></td>
	<td>Ptolemaios vždy používá název &quot;klepeta&quot;, nikdy &quot;váhy&quot;.</td>
	<td></td>
</tr>
<tr valign="top">
	<td><notr>Sco</notr></td>
	<td><notr>&Sigma;&kappa;&omicron;&rho;&pi;&#943;&omicron;&sigmaf;</notr></td>
	<td>Štír</td>
	<td><notr>Scorpius</notr></td>
	<td></td>
	<td>paže přidány kolem hlavy: &nu; a &rho;</td>
</tr>
<tr valign="top">
	<td><notr>Sgr</notr></td>
	<td><notr>&Tau;&omicron;&xi;&#972;&tau;&eta;&sigmaf;</notr></td>
	<td>Střelec</td>
	<td><notr>Sagittarius</notr></td>
	<td>kentaur s lukem vpředu; &bdquo;plášť&ldquo; vzadu</td>
	<td>do naší kresby jsme zahrnuli mnoho slabých hvězd, aby byl obrázek zřejmý.</td>
</tr>
<tr valign="top">
	<td><notr>Cap</notr></td>
	<td><notr>&Alpha;&#943;&gamma;&#972;&kappa;&epsilon;&rho;&omicron;&sigmaf;</notr></td>
	<td>Ten s kozím rohem</td>
	<td><notr>Capricornus</notr></td>
	<td>rybí ocas; viditelné dvě nohy</td>
	<td></td>
</tr>
<tr valign="top">
	<td><notr>Aqr</notr></td>
	<td><notr>&#703;&Upsilon;&delta;&rho;&omicron;&chi;&#972;&omicron;&sigmaf;</notr></td>
	<td>Nosič vody</td>
	<td><notr>Aquarius</notr></td>
	<td>voda teče ze džbánu</td>
	<td></td>
</tr>
<tr valign="top">
	<td><notr>Psc</notr></td>
	<td><notr>&#702;&Iota;&chi;&theta;&#973;&epsilon;&sigmaf;</notr></td>
	<td>[2] Ryba</td>
	<td><notr>Pisces</notr></td>
	<td></td>
	<td>severní ryba: 68(h), 67(k), a 65(i) popsané v Almagestu jako hlava, ale my
jsme je vzali jako ploutev, protože ústa by měla být v g a &tau; Psc. Další
změna na ocasní ploutvi: prodloužena na &rho;</td>
</tr>
<tr valign="top">
	<td><notr>Cet</notr></td>
	<td><notr>&Kappa;&eta;&#771;&tau;&omicron;&sigmaf;</notr></td>
	<td>Mořská obluda</td>
	<td><notr>Cetus</notr></td>
	<td></td>
	<td>Tělo neprochází hvězdou &tau;, ale hvězdou &upsilon;</td>
</tr>
<tr valign="top">
	<td><notr>Ori</notr></td>
	<td><notr>&#702;&Omega;&rho;&#943;&omega;&nu;</notr></td>
	<td>Orion</td>
	<td class='latin'><notr>Orion</notr></td>
	<td></td>
	<td>&quot;Hlava&quot; je označena jako &quot;mlhavá&quot; což znamená, že
Ptolemaios vyhodnotil &phi;<sub>1</sub>, &phi;<sub>2</sub>, a &lambda;,
společně se slabšími hvězdami mezi nimi jako &quot;shluk&quot; (nebo
asociaci, která je rozlehlejší než moderní &quot;&lambda; Ori
asociace&quot;). Hlava již nemá přímé propojení s hvězdami na ramenou, ale
je propojena s hvězdou, která se nachází mezi hvězdami na ramenou.</td>
</tr>
<tr valign="top">
	<td><notr>Eri</notr></td>
	<td><notr>&Pi;&omicron;&tau;&alpha;&mu;&omicron;&#972;&sigmaf;</notr></td>
	<td>Řeka [bezejmenná]</td>
	<td><notr>Eridanus</notr></td>
	<td>Jako souhvězdí IAU, ale kratší</td>
	<td></td>
</tr>
<tr valign="top">
	<td><notr>Lep</notr></td>
	<td><notr>&Lambda;&alpha;&gamma;&omega;&#771;&sigmaf;</notr></td>
	<td>Zajíc</td>
	<td><notr>Lepus</notr></td>
	<td></td>
	<td>vzali jsme "4 hvězdy přes ucho" jako ucho</td>
</tr>
<tr valign="top">
	<td><notr>CMa</notr></td>
	<td><notr>&Kappa;&#973;&omega;&nu;</notr></td>
	<td>Pes</td>
	<td><notr>Canis Major</notr></td>
	<td></td>
	<td></td>
</tr>
<tr valign="top">
	<td><notr>CMi</notr></td>
	<td><notr>&Pi;&rho;&omicron;&kappa;&#973;&omega;&nu;</notr></td>
	<td>Ten před psem</td>
	<td><notr>Canis Minor</notr></td>
	<td></td>
	<td>V Almagestu je název souhvězdí &quot;Ten před psem&quot; nebo
&quot;Zvěstovatel Siria&quot; jak tvrdí Toomer. Nicméně &beta; CMi se nazývá
&quot;krk&quot; (koho není známo). Nakreslili jsme malého psa, který má
&gamma; a &epsilon; jako hlavu; &alpha;, &beta;, &eta; a HIP36889 jako tělo;
přední nohy jsou HIP 35509 a HIP 35614; zadní nohy &delta;<sub>2</sub> a
&delta;<sub>3</sub>; ocas je HIP 37634</td>
</tr>
<tr valign="top">
	<td><notr>Arg</notr></td>
	<td><notr>&#702;&Alpha;&rho;&gamma;&omega;</notr></td>
	<td>Loď &quot;Argo&quot;</td>
	<td><notr>Argo</notr></td>
	<td>menší než IAU souhvězdí Pup+Pyx+Car+Vel dohromady</td>
	<td>Mnoho hvězd není integrováno do souhvězdí, aby byl vytvořen tvar podobný
lodi; na mnoha vyobrazeních (včetně starověkého Farnesova globu) je
namalována pouze polovina lodi.</td>
</tr>
<tr valign="top">
	<td><notr>Hya</notr></td>
	<td><notr>&#703;&#714;&Upsilon;&delta;&rho;&omicron;&sigmaf;</notr></td>
	<td>Vodní had</td>
	<td><notr>Hydra</notr></td>
	<td>jako souhvězdí IAU</td>
	<td></td>
</tr>
<tr valign="top">
	<td><notr>Crt</notr></td>
	<td><notr>&Kappa;&rho;&alpha;&tau;&#768;&eta;&rho;</notr></td>
	<td>Krátér (nádoba)</td>
	<td><notr>Crater</notr></td>
	<td></td>
	<td>Krater je speciální řecká nádoba na míchání vína, která vypadá jako amfora
nebo váza: <a
href="https://en.wikipedia.org/wiki/Krater">https://cs.wikipedia.org/wiki/Kr%C3%A1t%C3%A9r</a>

Ptolemaios popisuje pouze jednu hvězdu v podstavci (&alpha; Crt) a dvě
držadla (&eta;, &theta; Crt)</td>
</tr>
<tr valign="top">
	<td><notr>Crv</notr></td>
	<td><notr>&Kappa;&oacute;&rho;&alpha;&xi;</notr></td>
	<td>Havran</td>
	<td><notr>Corvus</notr></td>
	<td>jako souhvězdí IAU</td>
	<td></td>
</tr>
<tr valign="top">
	<td><notr>Cen</notr></td>
	<td><notr>&Kappa;&#941;&nu;&tau;&alpha;&upsilon;&rho;&omicron;&sigmaf;</notr></td>
	<td>Kentaur</td>
	<td><notr>Centaurus</notr></td>
	<td></td>
	<td>odchylka od popisu: HIP 65373 místo &omega; Cen (hvězdokupa) braná jako
hvězda na hřbetu. Nebyl nakreslen &lsquo;Thyrsus&lsquo; (hůl; aby nedošlo k
záměně), přidáno zadní rameno.</td>
</tr>
<tr valign="top">
	<td><notr>Lup</notr></td>
	<td><notr>&Theta;&eta;&rho;&#943;&omicron;&nu;</notr></td>
	<td>Zvíře</td>
	<td><notr>Lupus</notr></td>
	<td></td>
	<td>&beta; popsaná jako &lsquo;Konec zadní nohy&lsquo; -> brána jako hvězda na
břiše; &tau;<sub>1</sub> jako zadní noha &Chi; odstraněna z hlavy, protože
jinak vzniká beztvarost; HIP 73493 brána jako přední noha</td>
</tr>
<tr valign="top">
	<td><notr>Ara</notr></td>
	<td><notr>&Theta;&upsilon;&mu;&iota;&alpha;&tau;&#942;&rho;&iota;&omicron;&nu;</notr></td>
	<td>Oltář</td>
	<td><notr>Ara</notr></td>
	<td>jako souhvězdí IAU</td>
	<td></td>
</tr>
<tr valign="top">
	<td><notr>CrA</notr></td>
	<td><notr>&Sigma;&tau;&#941;&phi;&alpha;&nu;&omicron;&sigmaf; &Nu;&#972;&tau;&iota;&omicron;&sigmaf;</notr></td>
	<td>Jižní koruna</td>
	<td><notr>Corona Australis</notr></td>
	<td>jako souhvězdí IAU; pouze nejistota u hvězd, které dostaly pouze BSC (Yale
Bright Star Catalogue) číslo v Almagestu, protože ty nejsou ve Stellariu
jasně identifikovatelné</td>
	<td></td>
</tr>
<tr valign="top">
	<td><notr>PsA</notr></td>
	<td><notr>&Nu;&#972;&tau;&iota;&omicron;&sigmaf; &#702;&Iota;&chi;&theta;&#973;&sigmaf;</notr></td>
	<td>Jižní ryba</td>
	<td><notr>Piscis Austrinus</notr></td>
	<td>ryba leží na hřbetu</td>
	<td>přidali jsme několik hvězd, abychom vyznačili vlastní ocas (&beta; by měla
být špičkou ocasu, ale použili jsme ji jako jeho počátek)</td>
</tr>
</table>

<h2>Povolené využití</h2>
<p>Tato nebeská kultura pochází z ročního studentského výzkumu. Poskytujeme ji
zdarma, ale autoři si určitě zaslouží být citováni podle obvyklých
pravidel. Děkujeme!</p>

<h2>Poděkování</h2>
<p>Autoři děkují Patricku Gleasonovi a Georgu Zottimu za anglické korektury a
zajímavé diskuse.</p>

<h2>Autoři</h2>
<p>Tuto nebeskou kulturu sestavily a přidaly do Stellaria Alina Schmidt, Lea
Jabschinski, Marie von Seggern a Susanne M. Hoffmann:
service@uhura-uraniae.com</p>
<p>Napsáno v angličtině: autoři</p>
