<h2>Китайська</h2>
<p>Надбанням китайської культури були найточніші результати спостереження за небом до XVIII століття, коли європейськими астрономами було зроблено визначні відкриття завдяки застосуванню наукового методу.</p>

<p>За допомогою поточної версії Stellarium ви можете ознайомитися з приблизно третиною наборів сіньгуань (китайською: 星官; транслітерація латинкою: xīngguān), без китайських назв зірок. Проектом створення китайської карти неба керує G.S.K. Lee. Зараз ведеться робота зі створення повної китайської картини зоряного неба у Stellarium на основі даних з <i>Їсіанькаочен</i> (китайською: 儀象考成; транслітерація латинкою: yíxiàngkǎochéng), імперського трактату з астрономії, роботу над яким було завершено у 1756 році. Цей трактат є найповнішим довідником щодо традиційних китайських сіньгуанів та назв зірок відомим нашим сучасникам.</p>

<h3>Сіньгуані</h3>
<p>Основною відмінністю між сіньгуанями та сузір’ями є те, що сузір’ям відповідає певна ділянка небесної сфери, а сіньгуань — це лише візерунок з зірок. Найближчим за значенням терміном західної астрономії є «астеризм», але на відміну від астеризмів сінгуані мають офіційний статус.</p>

<p>У різні часи китайської історії кількість сінгуанів була різною. Спостереження за тьмяними зірками призводили до відкриття нових сінгуанів, деякі старі сінгуані вилучалися з переліку, якщо їхні візерунки розпадалися (в основному через власний рух зірок). Сінгуані поблизу південного небесного полюса було створено з проникненням західних знань внаслідок місіонерської діяльності католицької церкви.</p>

<p>Їсіанькаочен налічує 300 сіньгуанів.

<p>У сучасній астрономії Китаю сіньгуані вже не використовуються, їх замінено на європейські сузір’я.</p>

<h3>Назви зірок</h3>
<p>Традиційна китайська систематика назв зірок передбачала поєднання назви сіньгуаня зірки з номером, який, зазвичай, відповідав розташуванню зірки у сінгуані. Відкриті у епоху Їсіанькаочен тьмяніші зірки називалися таким чином: до назви найближчого до зірки сіньгуаня додавався порядковий номер, відповідно до кількості зірок у новому сінгуані, який при цьому утворювався.

<p>Загалом Їсіанькаочен налічує 3083 назв зірок сіньгуанів. Повний список цих 3083 зірок з прив’язкою до сучасних зоряних каталогів ще не створено.</p>

<p>На відміну від сінгуанів, традиційні китайські назви зірок все ще широко використовуються, навіть ширше за позначення Баєра та Флемстіда. </p>

<h3>Зовнішні посилання:</h3>
<ul>
<li><a href="http://www.lcsd.gov.hk/CE/Museum/Space/StarShine/HKSkyMap/e_starshine_hkskymap.htm">Зоряні карти космічного музею Гонконгу</a>
<li><a href="http://ecuip.lib.uchicago.edu/diglib/science/cultural_astronomy/cultures_china-4.html
<li><a href=" http://en.wikipedia.org/wiki/chinese_constellation"="http://en.wikipedia.org/wiki/Chinese_constellation"">Вікіпедія</a>
<li><a href="http://www.ianridpath.com/startales/startales2a.htm">http://www.ianridpath.com/startales/startales2a.htm</a>
<li><a href="http://www.chinapage.com/astronomy/astronomy.html">http://www.chinapage.com/astronomy/astronomy.html</a>
<li><a href="http://commons.wikimedia.org/wiki/Category:Ancient_Chinese_Astronomy">Їсіанькаочен</a> (ВікіСховище)</li>
<li><a href="http://en.wikipedia.org/wiki/Ferdinand_Verbiest">Ferdinand Verbiest</a> (Вікіпедія)</li>
</ul>


<h3>Автор</h3>
<p>Записи цієї культури неба було створено <i>Karrie Berglund</i> з Digitalis Education Solutions, Inc. на основі <a href="http://www.lcsd.gov.hk/CE/Museum/Space/StarShine/HKSkyMap/e_starshine_hkskymap.htm">Зоряні карти космічного музею Гонконгу</a>.</p>


 
