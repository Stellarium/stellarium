<h2>পশ্চিমী : H.A. Rey</h2>

<h4>ভূমিকা</h4>

<p>উনবিংশ শতাব্দীতে তারামন্ডলের মানচিত্রগুলিতে অঙ্কিত কল্পচিত্রগুলি অনেকটা সেকেলে হয়ে পড়ে এবং এইসময় মানচিত্রগুলিতে রেখা দিয়ে তারাদের পরপর জুড়ে আকৃতি (কল্পরেখা) গঠনের চল শুরু হয় । তবে সেগুলি শুধু তারাদের অবস্থান চিহ্নিত করার কজেই ব্যবহার করা হত । তাই শেষ পর্যন্ত সেগুলির আকার এমন হয়ে যায় যে নামের সাথে মন্ডলের আকৃতির কোনো মিল নেই এবং বিংশশতকের মাঝের সময়কালে নবীন নক্ষত্রপ্রেমীদের কাছে সেগুলি অযোক্তিক বলে মনে হতে শুরু করে ।</p>

<p><img src="Rey_cover.png" width="150" align="right"/>
H. A. Rey (Hans Augusto Reyersbach) (১৮৯৮-১৯৭৭), একজন বিখ্যাত শিল্পী ও ছোটোদের বইয়ের লেখক । তিনি জন্মসূত্রে জার্মান হলেও পরে আমেরিকায় চলে আসেন । তিনি ১৯৫২ সালে <em>The
Stars - A New Way To See Them (নক্ষত্র - নতুন আলোকে ফিরে দেখা)</em> বইটি প্রকাশ করেন, যা এই সমস্যার অবসান ঘটায় ।</p>


<h4>নক্ষত্রমন্ডল</h4>

<p>এই বইটি খুব জনপ্রিয় । তিনি মন্ডলের তারাগুলি "এমনভাবে রেখা দিয়ে জুড়েছিলেন যে, তাদের আকৃতিই তাদের নামের ব্যাখ্যা করে দেয় " । তিনি এই ভেবে অবাক হয়েছিলেন যে "কাজটি খুব সোজা হওয়া সত্ত্বেও তাঁর আগে কারও চিন্তাতেই এটি আসেনি" ।</p>

<p>তাঁর তৈরী রেখাচিত্রগুলি দেখে মন্ডলগুলি সম্পর্কে খুব সহজেই ধারণা তৈরী করা সম্ভব । তবে তিনি কোনো কল্পচিত্রের উল্লেখ করেন নি । তাই এখানে তাঁর বইয়ে দেখানো কল্পরেখাগুলিই শুধু ব্যবহার করা হয়েছে । তিনি নামকরণের ক্ষেত্রে ইংরাজী ব্যবহার করতেন । তাই "আঞ্চলিক" বিকল্প বেছে নিলে বইয়ে ব্যবহৃত আসল নামগুলিই দেখানো হবে । তাছাড়া এখানে বইয়ে ব্যবহৃত তারাদের নামগুলিই শুধু ব্যবহার করা হয়েছে ।</p>

<h4>তাঁর প্রবর্তিত আকার ও মন্ডলগুলি</h4>

<p>তিনি প্রচলিত পশ্চিমী জ্যোতিষের ৮৮টি মন্ডলের সাথে আরও দুটি মন্ডল যোগ করেছেন - "বিশাল বর্গ" (পক্ষীরাজ ঘোড়া মন্ডলের) ও দুটি ঋক্ষমন্ডল । তবে তাঁর রেখাচিত্রগুলি টলেমীর অ্যালমাজেষ্ট (২য় শতক) এর সময় থেকে চলে আসা ব্যাখ্যাগুলি থেকে অনেকটাই আলাদা । তাছাড়া এতে থাকা তারাগুলির অবস্থান সম্পর্কেও তিনি ব্যাখ্যা দিয়েছেন । যেমন :<ul>

<li>তিনি ভল্লুক মন্ডলের ভল্লুকটিকে উল্টোদিকে কল্পনা করেছেন । এতে ভল্লুকের বিশাল লেজের প্রচলিত ব্যাখ্যার সমস্যাটি আর থাকে না । তবে এর ফলে ভল্লুকটির মেরু অঞ্চলে ঘুরে বেড়ানোর প্রতিরূপটি আর প্রকাশ পায় না ।</li>

<li>বৃষ মন্ডলের ক্ষেত্রে পুরো ষাঁড়টিকেই দেখানো হয়েছে । এটির শিংদুটি দুদিকে গেছে, সঙ্গে একটি ছোটো লেজও আছে । তবে এটির চোখ বলে পরিচিত রোহিনী বা <em>আলদুবরান</em> তারাটির অবস্থান ঘাড়ের কাছে দেখানো হয়েছে ।</li>

<li><em>হারকিউলিস</em> এর মাথাটি সচরাচর <em>অফিউকাস</em> বা সাপুড়ের মাথার কাছে ধরা হয় এবং সেখানকার চারটি তারা যা "মূল অংশ" নামে পরিচিত সেটি হারকিউলিসের শরীর গঠন করে । কিন্তু তিনি এই অংশটি হারকিউলিসের মাথা এবং আগে যেটি মাথা ছিল সেটি পা হিসাবে দেখিয়েছেন ।</li>

<li><em>তিমিমন্ডল</em> এর তিমিটিকে পাশাপাশি উল্টানো হয়েছে । আগে যেটি তিমির মুখ ছিল সেটি এখানে লেজ হিসাবে দেখানো হয়েছে ।</li>

<li><em>পক্ষীরাজ ঘোড়া</em>মন্ডলের ঘোড়ার মাথা ও পা একে অপরের জায়গায় কল্পনা করা হয়েছে ।</li>

<li><em>বুওটিস</em>, পশুপালক মন্ডল, এর পশুপালককে বসে বসে পাইপে করে ধূমপান করা রূপে কল্পনা করা হয়েছে (যা ১৯৫০ সালের শিশুপাঠ্যে রাখার যৌক্তিকতা নিয়ে প্রশ্ন উঠতে পারে...:-) </li> </ul> </p>


<h3>বিবিধ</h3>
<ul>
<li><a href="http://en.wikipedia.org/wiki/H._A._Rey">H.A.Rey (উইকিপিডিয়া)</a></li>
</ul>

<h3>প্রস্তুতকারক</h3>

<p>এটি অনেকদিন ধরে অতিরিক্ত হিসাবে স্টেলারীয়ামে আলাদা করে সংযোজন করতে হত । শেষপর্যন্ত বইটির ৪১তম সংস্করণ অনুযায়ী এটির পুণর্গঠন করে স্টেলারীয়ামে সংযোজন করা হয়েছে । এটি প্রাথমিক ভাবে প্রস্তুত করেছেন Mike Richards ও বর্ণনা তৈরী করেছেন Georg Zotti ।</p>
