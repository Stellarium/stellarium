<h1>Arabská (Al-Súfí)</h1>
<p>Kniha stálic byla napsána krátce před rokem 964 našeho letopočtu. Dr. Paul
Kunitzsch ji popsal jako „nejvýznačnější z děl prominentního astronoma Abu
'l-Ḥusayn 'Abd al-Raḥmān ibn 'Umar al-Şūfi (narozen v Rajj, 903; zemřel
986), označovaný jako al-Súfí. Al-Şūfī se v něm zabývá 48 klasickými
souhvězdími, která byla ustanovena v Ptolemaiově Almagestu a přenesena z
něj. Popis každého souhvězdí obsahuje následující čtyři části: za prvé,
obecná diskuse o souhvězdí a jeho jednotlivých hvězdách; tato část také
zahrnuje al-Şūfiho kritiku ptolemaiovské tradice a upozorňuje na jeho
vlastní pozorování. Za druhé, záznam původních arabských názvů hvězd
spadajících do tohoto souhvězdí a přesnou identifikaci těchto hvězd s jim
odpovídajícími ptolemaiovskými hvězdami. Za třetí, dvě kresby souhvězdí:
jedna tak, jak je vidět na nebeské globu, a druhá tak, jak je vidět na
obloze. Za čtvrté, tabulka hvězd tvořících toto souhvězdí, která poskytuje
slovní popis umístění každé hvězdy a její délku, šířku a magnitudu. Tato
tabulka přesně dodržuje uspořádání Ptolemaiova katalogu hvězd v
Almagestu."<sup><a href="#footnote-1">[1]</a></sup>. Kromě čtyř částí pro
každé souhvězdí, které zmiňuje dr. Kunitzsch, Al-Súfí určoval jasnosti hvězd
uvnitř 6 magnitudové škály lépe než Ptolemaios, ale nekatalogizoval je a byl
věrný Ptolemaiovu katalogu hvězd.</p>
<p>Důležitým aspektem části s obecnou diskusí je Al-Súfího metoda usnadňující
identifikaci hvězd. Popisuje totiž každou jednotlivou hvězdu více způsoby:
polohou hvězdy vzhledem k obrazci souhvězdí; její magnitudou; asterismem,
který vytváří s dalšími hvězdami, jako jsou trojúhelníky nebo obloukové
útvary; někdy též polohou hvězdy vzhledem k Mléčné dráze; úhlovou
vzdáleností od blízké hvězdy. V knize jsem napočítal více než 700 úhlových
vzdáleností, které al-Súfí naměřil. Jednotky, které používal pro úhlové
vzdálenosti, jsou lokty, délka kopí, výška člověka, rozpětí a prst. Al-Súfí
ve své knize výslovně řekl, že loket se rovná dvěma stupňům a 20
minutám<sup><a href="#footnote-2">[2]</a></sup>. U ostatních jednotek
Schjellerup došel k jistým hodnotám, ale po projití 700 měření jsem došel k
jiným výsledkům. Následující tabulka shrnuje jednotky a vztah k hodnotě
lokte od Schjellerupa<sup><a href="#footnote-3">[3]</a></sup> a z mého
výzkumu.</p>

<h2>Úhlové jednotky, které použil Al-Súfí</h2>

<table>
<tr valign="top">
	<td><notr>&nbsp;</notr></td>
	<td colspan="2" style="text-align:center;"><b>Schjellerup</b></td>
	<td colspan="2" style="text-align:center;"><b>Khalid</b></td>
</tr>
<tr valign="top">
	<td><b>jednotka</b></td>
	<td><b>lokty</b></td>
	<td>úhlová vzdálenost</td>
	<td><b>lokty</b></td>
	<td>úhlová vzdálenost</td>
</tr>
<tr valign="top">
	<td>kopí</td>
	<td>6 loktů</td>
	<td><notr>14°</notr></td>
	<td>6 loktů</td>
	<td><notr>14°</notr></td>
</tr>
<tr valign="top">
	<td>Výška muže</td>
	<td></td>
	<td></td>
	<td>3 lokty</td>
	<td><notr>7°</notr></td>
</tr>
<tr valign="top">
	<td>loket</td>
	<td>1 loket</td>
	<td><notr>2°20'</notr></td>
	<td>1 loket</td>
	<td><notr>2°20'</notr></td>
</tr>
<tr valign="top">
	<td>píď</td>
	<td>1/3 loktu</td>
	<td><notr>47'</notr></td>
	<td>1/2 loktu</td>
	<td><notr>1°10'</notr></td>
</tr>
<tr valign="top">
	<td>prst</td>
	<td>1/32 loktu</td>
	<td><notr>4.4'</notr></td>
	<td>1/16 loktu</td>
	<td><notr>8.75'</notr></td>
</tr>
</table>

<p>Dalším důležitým aspektem Al-Súfího knihy je jeho záznam původních arabských
jmen hvězd spadajících do každého souhvězdí a přesná identifikace
příslušných hvězd s odpovídajícími ptolemaiovskými hvězdami. To znamená, že
se současně díváme na dvě vrstvy znalostí o hvězdách: na ptolemaiovskou a
původní arabskou.</p>

<h2>Nebeská kultura</h2>
<p>Tato nebeská kultura je výsledkem výzkumu provedeného na několika rukopisech
knihy, z nichž nejstarší je <a
href="https://iiif.bodleian.ox.ac.uk/iiif/viewer/c1caa84c-f6d2-483f-9eb4-2439cccdc801#?c=0&m=0&s=0&cv=25&r=0&xywh=-4815%2C-378%2C14782%2C7535"
class='external text' rel="nofollow">Oxford, Bodleian Library Ms. Marsh 144
datovaný 1009 n. l.</a>.</p>
<p>Za prvé byly kriticky upraveny rukopisy Knihy stálic a byl vytvořen text. Za
druhé, každá začleněná hvězda ze 48 souhvězdí byla identifikována podle
popisu Al-Súfího a byly sestaveny nové tabulky včetně moderních označení
hvězd z katalogu Hipparcos, katalogu jasných hvězd a Bayerova katalogu. Za
třetí byly shromážděny arabské původní názvy hvězd a byly přižazeny
Ptolemaiovým názvům tak, jak byly mapovány Al-Súfím. Všechny předchozí kroky
byly zahrnuty do digitálního vydání Knihy stálic (Book of Fixed Stars),
včetně vysvětlení a komentářů od Khalida Al-Ajajiho<sup><a
href="#footnote-4">[4]</a></sup>.</p>
<p>Tvary souhvězdí této nebeské kultury jsou obrázky převzaté z Ulugh Begova
rukopisu Knihy stálic, které pro Stellarium upravil pan Kutaibaa Akraa
<sup><a href="#footnote-5">[5]</a></sup>. Soubor s názvy hvězd obsahuje
číslo hvězdy v souhvězdí jako hlavní název hvězdy a popis hvězdy v tabulkách
jako vedlejší název. Například hlavní název Polárky, který se zobrazuje s
hvězdou, je: UMi1, UMi je Malý medvěd a 1 je první hvězda tohoto
souhvězdí. Pokud je vybrána hvězda, zobrazí se další vedlejší jména, která v
tomto případě zobrazí text „Hvězda na konci ocasu“ v horní části
obrazovky. Spojnice souhvězdí jsou konstruovány podle tvarů souhvězdí se
snahou zahrnout do obrazce většinu hvězd z knihy. Pro znalost původních
arabských jmen hvězd byla do souboru s hvězdami tato jména přidána jako
vedlejší, zatímco jména skupin hvězd byla definována prostřednictvím souborů
se jmény asterismů a souborů  se spojnicemi asterismů.</p>
<p>Překlady popisů hvězd z arabštiny byly získány z webových stránek Ernieho
Wrighta<sup><a href="#footnote-6">[6]</a></sup>, které jsou přepisem
Toomerova překladu Almagestu <sup><a
href="#footnote-7">[7]</a></sup>. Překlad byl na několika místech upraven
tak, aby souhlasil s Al-Súfího formulacemi.</p>
<p>Jediným zdrojem nebeské kultury je Kniha stálic a jejím cílem je poskytnout
věrné zobrazení obsahu knihy.</p>

<h2>Autor</h2>
<p>Tuto nebeskou kulturu sestavil a do Stellaria přidal Khalid Al-Ajaji:
turath.alfalak@gmail.com</p>

<h2>Poznámky</h2>
<p id="footnote-1">[1] The Arabs and the Stars, Paul Kunitzsch,The Astronomer Abu'L-Husayn
Al-Sufi And His Book On The Constellations, XI, p. 57. Northampton
[England]: Variorum Reprints, 1989.</p>
<p id="footnote-2">[2] Viz Al-Súfího kniha a v ní popis 14. hvězdy v souhvězdí Auriga.</p>
<p id="footnote-3">[3] Description des étoiles fixes, traduction littérale avec des notes par
H. C. F. C. Schjellerup, St. Petersbourg, 1874, p. 26-27.</p>
<p id="footnote-4">[4] <a
href="https://drive.google.com/drive/folders/1s6JXzftwjMQ5rgZoGE3718EtBLBZtjzr?usp=sharing"
class='external text' rel="nofollow">Book of Fixed Stars: Critical edition
with commentary by Khalid Al-Ajaji</a>.</p>
<p id="footnote-5">[5] <a href="https://gallica.bnf.fr/ark:/12148/btv1b60006156.r=.langEN"
class='external text' rel="nofollow">Oulough Beg copy of ʿAbd al-Raḥmān ibn
ʿUmar al-Ṣūfī. Kitāb ṣuwar al-kawākib al-ṯābita, Paris, Bibliothèque
nationale de France Ms. Arabe 5036</a>.</p>
<p id="footnote-6">[6] <a href="http://www.etwright.org/astro/almagest.html#cat"
class='external text' rel="nofollow">Seeing Ancient Stars, Visualization of
the Almagest Catalog</a>.</p>
<p id="footnote-7">[7] Ptolemy’s Almagest, G. J. Toomer, Princeton University Press, 2nd ed.,
1998.</p>
